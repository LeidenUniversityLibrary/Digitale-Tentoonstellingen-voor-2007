<html>

<head>
<title>Terrorisme</title>
<meta NAME="etcl.editor" CONTENT="Barbara van de Geer">
<meta NAME="etcl.revised" CONTENT="19991215">
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css
"></head>

<body> 

<table border="0" cellspacing="0" cellpadding="0" width="480">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Terrorisme</td>
</tr>
</table>

<table border="0" cellspacing="0" cellpadding="11" width="480">
  <tr>
    <td valign="top" align="center">
      <h4 align="left">Terrorisme als nieuws
      
      </h4>
      <p align="left"><i>De
      gevolgen van 11 september van dag tot dag:
      de voorpagina’s van</i>
      NRC/Handelsblad
      
      </p>
      <p align="left">Een
      tentoonstelling door Jan Just Witkam en
      Arnoud Vrolijk in
      de Leidse Universiteitsbibliotheek 28
      februari – 21 april 2002.
      
      </p>
      <p align="left">&nbsp;
      
      </p>
      <p align="left"><b>Inleiding
      
      </b></p>
      <p align="left">Een
      vaak geciteerde uitspraak van Heraklitos van
      Ephese (535-475 v. Chr.) is dat alles
      stroomt en dat niets blijft. Ook heeft hij,
      naar verluidt, gezegd dat niemand zich baadt
      in dezelfde rivier. Als men, met excuses aan
      Heraklitos, de gebeurtenissen in de wereld
      wil zien als een rivier die steeds
      verandert, dan kan het leven een
      ontdekkingsreis langs diezelfde rivier
      worden genoemd. Maar Heraklitos heeft nog
      meer gezegd. ‘Oorlog is de vader van alle
      dingen en de koning van alle dingen’, en
      nog een van zijn uitspraken luidde dat de
      mensheid door tegengestellingen en
      spanningen bijeen wordt gehouden. 
      
      </p>
      <p align="left">Ongeveer
      een half jaar na de gebeurtenissen van 11
      september 2001 kunnen we ons afvragen of de
      aanslag op het World Trade Centre in
      Manhattan een scherpe of een flauwe bocht
      betekent in de rivier van de geschiedenis.
      Dat direct achter die bocht klippen,
      stroomversnellingen en watervallen blijken
      te zijn geweest is nu wel duidelijk, hoewel
      de gevaren ervan door weinigen werden
      bevroed. Aan oorlog, tegenstellingen en
      spanningen was in die periode evenmin
      gebrek. Het lijkt erop dat de wereld sinds
      11 september 2001 inderdaad niet meer
      dezelfde is.
      
      </p>
      <p align="left"><b>Verantwoording
      en opzet
      
      </b></p>
      <p align="left"><i>Terrorisme
      als nieuws </i>&nbsp;is
      een tentoonstelling die een indruk van de
      ‘gebeurtenissen’, van 11 september 2001
      en hun nasleep, tot medio februari 2002,
      geeft zoals die verkregen kan worden van de
      voorpagina’s van Nederlands
      ‘kwaliteitskrant’ <i>NRC/Handelsblad</i>.
      Dit is een dubbel arbitraire keuze. <i>NRC/Handelsblad</i>
      is maar een van de vele kranten in
      Nederland, niet de minste overigens. Binnen
      elke redactie wordt ook iedere dag maar
      gegokt wat de beste kop voor de voorpagina
      is. Keuze van een andere Nederlandse, of
      buitenlandse, krant had geleid tot een
      enigszins andere tentoonstelling. Een
      mengsel van meerdere kranten had evenmin tot
      een wezenlijk verschillende tentoonstelling
      hebben geleid. Alle verschillende selecties
      en daarop gebaseerde tentoonstellingen
      zouden willekeurig zijn geweest, dus het
      maakt ook niet zo veel uit. Dat de wereld
      zich in een groots avontuur heeft gestort
      lijkt duidelijk, en een overzicht van de
      meest pregnante nieuwsmeldingen kan daarom
      geen kwaad. 
      
      </p>
      <p align="left"><b>De
      eerste gebeurtenissen
      
      </b></p>
      <p align="left">Eerst
      worden de gebeurtenissen naar hun verloop in
      de tijd gevolgd. De dagen direct volgend op
      de aanslag krijgen de volledige aandacht: de
      omvang van de ramp, de verbijstering in de
      VS, het eerste geroep om wraak, het begin
      van de opbouw van de coalitie. De eisen aan
      Afghanistan om Bin Laden uit te leveren
      worden steeds dwingender.
      
      </p>
      <p align="left"><b>Het
      verloop
      
      </b></p>
      <p align="left">Daarna
      wordt, aan de hand van een aantal
      hoogtepunten het verloop van de oorlog tegen
      Afghanistan gevolgd. De aanval op het land,
      de inname, meer dan een maand later, van de
      hoodstad Kabul, het beleg van Kandahar, de
      verdrijving van de Taliban en de vestiging
      van de regering Karzai. Dan wordt een video
      van Bin Laden gevonden, maar pas weken later
      vertoond. De spanningen tussen India en
      Pakistan, waarbij de problematische positie
      van Pakistan blijkt uit het feit dat het
      land door de Indiërs als een terroristische
      mogendheid wordt beschouwd terwijl datzelfde
      land de meest waardevolle lokale bondgenoot
      van de Amerikanen is in hun strijd tegen het
      terrorisme. Dan volgt het nieuws van de
      overbrenging van de al-Qa`ida gevangenen
      naar Cuba, Bush’ State of the Union,
      waarin de definitie van terrorisme verbreed
      wordt, en het dreigende uiteenvallen van de
      coalitie vanwege de toenemende
      ontevredenheid bij de Europese bondgenoten
      over de Amerikaanse plannen.
      
      </p>
      <p align="left"><b>Thematische
      selecties
      
      </b></p>
      <p align="left">Enkele
      thema’s waren te interessant om ze weg te
      stoppen in het chronologische overzicht en
      daarom hebben deze meer aandacht gekregen.
      Allereerst is daar het conflict tussen
      Israel en de Palestijnen. Maar er is meer:
      uit de angst voor de Islam ontstaat een
      streven om meer van die godsdienst te weten
      te komen. Zou het verlangen van de
      Nederlandse regering om het aantal van de,
      vooral islamitische, asielzoekers terug te
      dringen mede door die angst zijn ingegeven?
      Een heel reële angst betreft de wereldwijde
      economische recessie. De angst voor
      miltvuurbesmetting is van betrekkelijk korte
      duur, en de rondzending van de gevaarlijke
      poeder blijkt uiteindelijk niet aan Osama
      bin Laden te kunnen worden toegeschreven.
      Een ander interessant thema is het
      bijeentrommelen door de VS van een brede
      coalitie van bondgenoten. Tenslotte hebben
      de&nbsp; gebeurtenissen
      een aantal juwelen van voorpagina’s
      opgeleverd door de prachtige fotografie uit
      Afghanistan.
      
      </p>
      <p align="left"><b>Overige
      gebeurtenissen
      
      </b></p>
      <p align="left">Om
      het belang van ‘11 september’ te
      relativeren wordt ook aandacht aan
      voorpagina’s met ander nieuws gegeven. Het
      is bijna uitsluitend Nederlands nieuws dat
      in de eerste tijd het terrorisme wegdrukt.
      Zo’n twee weken na de gebeurtenissen is
      dat de ruzie binnen het CDA. Daarna is er
      nog belangwekkend nieuws over o.m. de
      ontslagen bij KPN, de opvolging van de F-16
      straaljager, de oplossing van het
      mestoverschot, de bouwfraude, de
      bekentenissen van Jorge Zorreguieta, de
      economie van Argentinië, de invoering van
      de euro, het heenzenden van de
      bolletjesslikkers op Schiphol, en tenslotte,
      lest best, het kroonprinselijk huwelijk. Na
      medio januari 2002 is de strijd tegen de
      terreur zijn vaste plaats op de
      voorpagina’s kwijt.
      
      </p>
      <p align="left"><b>De
      eerste klap
      
      </b></p>
      <p align="left">Het
      nieuws is inderdaad spectaculair. De koppen
      van 11 september, de dag voordat de aanslag
      voor de avondkranten van die dag bekend was,
      geven een indruk van onbeschrijfelijke
      saaiheid. Wie zou zich sindsdien nog
      bekommeren om de vraag hoe de
      medisch-wetenschappelijke tijdschriften de
      farmaciesector aanpakken? Inderdaad, vanaf
      12 september is de wereld een andere wereld
      geworden. ‘Een aanval op de VS’, zegt de
      krant, wat strikt genomen niet waar is, maar
      wat het voor de Amerikanen gevoelsmatig
      natuurlijk wel is. Maar het verdwijnen van
      Manhattan’s twin towers, eens het decor
      voor John Guillermins remake
      uit 1976 van King Kong, is al erg genoeg.
      Het Belgische blad <i>Humo</i> drijft, heet
      van de naald, nog even de spot met de
      aanslag, maar het lachen vergaat iedereen
      snel. Amerika koerst op wraak, maar tegen
      wie? Al snel wordt de sinistere Bin Laden
      als hoodschuldige genoemd. In het westen
      komt hij in de eerste berichten over als een
      combinatie van een moslim fundamentalist,
      kapitalist met onbeperkte middelen, en
      gewetenloze terrorist. Anderen zien hem meer
      als een soort Robin Hood, of een David tegen
      Goliath, maar iedereen ziet met ontzag dat
      hij kennelijk een team van zelfmoordenaars
      heeft weten te inspireren tot een gruwelijke
      daad. Dan worden de eerste plannen tot
      represailles gemaakt en een coalitie
      gesmeed, maar een duidelijk zichtbare
      tegenstander is er nog steeds niet. Bush
      krijgt de benodigde volmachten, en dwingt de
      bondgenoten in het gareel (‘wie niet voor
      ons is, is tegen ons’).<b>&nbsp;
      
      </b> 
      
      </p>
      <p align="left"><b>De
      eerste repercussies
      
      </b></p>
      <p align="left">Zes
      dagen na dato blijkt, volgens premier Kok,
      de aanval ook een oorlogsverklaring aan
      Nederland te zijn geweest. Prinsjesdag
      (precies een week later) wordt sober
      gevierd, zelfs de foto op de voorpagina is
      die dag niet in kleur maar in zwart-wit. Een
      raad van duizend Afghaanse schriftgeleerden
      verklaart eenstemmig dat Osama bin Laden uit
      Afghanistan moet vertrekken, een bevel dat
      in het anarchistische Afghanistan niet
      behoeft te worden opgevolgd. President
      Chirac maakt een vliegtochtje over ground
      zero (wie bedenkt eigenlijk zo’n naam?).
      Bush voert de druk op het Taliban regime
      verder op en vordert de onmiddellijke
      uitlevering van de kopstukken van het
      al-Qa`ida netwerk. Intussen ziet in
      Nederland het parlement af van zijn
      grondwettelijk recht om de oorlog toe te
      staan. Het vertrouwen in de regering is
      blindelings, en vrijwel unaniem. De tweede
      week na de aanslag eindigt met het verlangen
      van de Europese regeringsleiders, in Brussel
      bijeen, dat niet de VS maar de VN de
      coalitie tegen de wereldwijde terreur moeten
      leiden. Maar de VS zijn al niet meer te
      houden.
      
      </p>
      <p align="left"><b>De
      oorlog in vogelvlucht
      
      </b></p>
      <p align="left">Hoewel
      de aanslag een duidelijke <i>casus belli</i>
      is kan er pas echt over en weer oorlog
      gevoerd worden als er ook een zichtbare
      tegenstander is. Er zouden bewijzen zijn,
      werd gezegd, overtuigende bewijzen zelfs,
      van Bin Ladens betrokkenheid, en enkele
      Nederlandse bewindslieden hebben deze
      bewijzen mogen zien, maar mogen aan niemand
      zeggen waaruit deze bewijzen bestaan. Nu,
      bijna een half jaar na de aanslag praat
      niemand meer over die bewijzen, en evenmin
      zijn ze ooit getoond. Op 8 oktober beginnen
      de luchtaanvallen op Afghanistan. De daarop
      volgende dagen komen vooral de Afghaanse
      burgerslachtoffers van de soms niet erg
      precieze Amerikaanse bommen in het nieuws.
      Op 13 november valt Kabul, bijna persoonlijk
      ingenomen door BBC journalist John Simpson.
      Op 26 november staan Amerikaanse mariniers
      voor de poorten van Kandahar. De gruwelen in
      het fort bij Mazar-i Sharif laten iedereen
      weer zien hoe een ouderwetse oorlog er
      uitziet. 
      
      </p>
      <p align="left"><b>Hoe
      nu verder?
      
      </b></p>
      <p align="left">In
      de persoon van Hamid Karzai wordt een
      bruikbare Afghaanse <i>decision maker</i>
      gevonden, en het wrede Taliban-bewind gaat
      op 7 december roemloos ten onder. De twee
      voornaamste boosdoeners, Mullah Omar en
      Osama bin Laden zijn en blijven spoorloos.
      Op 14 december worden voor het eerst
      bewijzen geleverd. In Kabul is een videotape
      gevonden waarop Bin Laden pocht over zijn
      betrokkenheid bij de aanslag van 11
      september. Het wordt als het langgezochte
      bewijs beschouwd van zijn schuld. Bin Laden
      noemt op de video ook de namen van zijn
      handlangers, maar die hadden al manden
      geleden in de krant gestaan.&nbsp;
      
      </p>
      <p align="left"> De kwestie van
      terrorisme brengt intussen Pakistan in een
      soort spagaat. De spanningen tussen de twee
      kernmachten van de regio, India en Pakistan,
      over de kwestie Kashmir lopen op. Pakistan
      wordt in de kwestie Kashmir door de Indiërs
      als een terroristische mogendheid beschouwd
      terwijl datzelfde land de meest waardevolle
      lokale bondgenoot van de Amerikanen is in de
      strijd van de VS tegen het mondiale
      terrorisme. En dan zijn er de beelden van de
      in Oranje overalls geklede Afghaanse
      gevangenen die geketend in kooien op een
      Amerikaanse basis op Cuba worden
      vastgehouden en ondervraagd. Hoewel er een
      oorlog tegen het terrorisme wordt gestreden,
      blijken de regels van het oorlogsrecht op
      deze gevangenen opeens niet van toepassing.
      Na het militaire succes in Afghanistan zijn
      er geen concrete oorlogsdoelen meer, behalve
      dan het vinden van Bin Laden. De kans dat
      dat lukt wordt iedere dag kleiner. De
      bondgenoten van de VS worden met de dag
      kritischer. In de ‘State of the Union’
      stelt president Bush dat de bestrijding van
      de terreur nog maar net begonnen is, nieuwe
      doelen worden uitgezet. De <i>axis of evil</i>
      bestaat nu uit Iraq, Iran, Noord-Korea (<i>bien
      étonnés de se trouver ensemble</i>). Is
      Libië nu opeens een beschaafd land
      geworden?&nbsp;
      
      </p>
      <p align="left"> Dit alles gaat de Europese
      bondgenoten echt te ver en de VS zullen
      desnoods alleen verder moeten in hun actie
      tegen de mondiale terreur. Ook in de VS
      worden de twijfels over de door Bush
      uitgezette koers steeds groter en
      hoorbaarder. Niet omdat aan de juistheid van
      die koers wordt gewijfeld, maar omdat Bush
      er niet langer in slaagt om
      de binnenlandse politiek te controleren met
      een verwijzing naar de crisis.
      
      </p>
      <p align="left"><b>De
      Israel-connectie
      
      </b></p>
      <p align="left">Uit
      het geheel der gebeurtenissen valt het
      Midden-Oosten conflict niet weg te denken.
      In een van zijn video interviews heeft Osama
      bin Laden gezegd dat de Amerikaanse burgers
      pas rust zouden krijgen als de Palestijnse
      gezinnen dat ook zouden hebben. Men kan zich
      moeilijk aan de indruk onttrekken dat de
      aanhoudende beelden van de tweede intifada
      voorafgaand aan de 11e september voor de
      terroristen de direkte aanleiding is geweest
      om toe te slaan. Israel en de Palestijnen
      wordt door de VS een bestand opgelegd. Eén
      majeure bron van onrust is voldoende. Yasser
      Arafat geeft bloed voor de slachtoffers van
      het WTC, maar het mag niet baten. De
      potentieel gunstige situatie voor de
      Palestijnen (‘Israel als direkte
      aanleiding voor de aanslag’) gaat binnen
      twee weken verloren, en de beide
      conflictpartijen hervatten hun heilloze
      spiraal van geweld. De Israelische minister
      voor toerisme wordt vermoord door het
      Palestijnse Volksfront, en dit is het
      startschot voor een nog niet eerder
      vertoonde escalatie van geweld in Israel en
      in de bezette gebieden. Het conflict slaagt
      er vanaf medio december 2001 in om de
      gebeurtenissen van 11 september 2001 in
      toenemende mate te verdringen van de
      voorpagina’s. 
      
      </p>
      <p align="left"><b>Angst
      voor de islam
      
      </b></p>
      <p align="left">Uit
      angst voor de Islam ontstaat, ook in
      Nederland, een streven om meer van die
      godsdienst te weten te komen. Zou het
      streven van de Nederlandse regering om het
      aantal van de, vooral islamitische,
      asielzoekers terug te dringen mede door die
      angst zijn ingegeven? Minder
      gezinsherenigingen, een cursus Koranuitleg,
      en dan opeens dat rare incident op 3
      november met de bezorgers van de NRC die het
      zaterdags-Magazine niet willen rondbrengen
      omdat op het omslag een Koran staat
      afgebeeld. Twee dagen lang zindert de
      Nederlandse pers over de kwestie, tot in de
      hoofdredactionele kolom. ‘Nu blijkt ook al
      de distributie van onze kranten in moslimse
      handen te zijn terecht gekomen’, en ‘de
      vrijheid van drukpers staat op het spel’.&nbsp;
      
      </p>
      <p align="left">
      Zou een Magazine met op het omslag een
      plaatje van een crucifix onder katholieken
      evenveel commotie hebben veroorzaakt? De
      naderende verkiezingen en de spectaculaire
      opkomst van Pim Fortuyn (‘islam
      achterlijke godsdienst’) doen veel
      politieke stellignames bij de andere
      partijen verharden. Ook het ruimhartige
      asielbeleid, dat in de opinie van velen ook
      veel moslims in Nederland brengt, staat
      onder druk. En dan is er opeens de paniek,
      eerst in Nova, daarna met een heus BVD
      rapport,<span style="mso-spacerun: yes">&nbsp;
      over de invloed van
      moslim-fundamentalisten op het leerplan van
      de islamitische lagere scholen. Vroeger
      leerden BVD-agenten Russisch, nu kennelijk
      Arabisch.</span>
      
      </p>
      <p align="left"><span style="mso-spacerun: yes"><b>De
      economische recessie
      
      </b>
      
      </p>
      <p align="left">Vóór
      11 september 2001 ging het al niet goed met
      de wereldeconomie. Zelden is beter
      aangetoond dat economie niet een kwestie van
      rekenen met geld is, maar een afgeleide
      wetenschap van de psychologie. Het instorten
      van de twin towers is geen bagatel, maar het
      aantal verkeersdoden in Amerika is tien keer
      groter dan dat der slachtoffers van de
      aanslag op het WTC. Toch zijn de Amerikaanse
      verkeersslachtoffers geen factor van
      betekenis voor de wereldeconomie en het
      instorten van de beide WTC torens wel.
      Hoewel men kan volhouden dat oorlog goed is
      voor de economie (er worden veel nieuwe en
      innovatieve produkten gemaakt en die worden
      dan meteen weer vernietigd), zijn er ook, en
      misschien wel meer, negatieve effecten. De
      dreiging van een wereldwijde economische
      recessie is sinds 11 september niet van de
      lucht geweest, en doet regelmatig van zich
      spreken op de voorpagina’s
      
      </p>
      <p align="left"><b>Miltvuur
      
      </b></p>
      <p align="left">De
      angst voor miltvuurterrorisme is van
      betrekkelijk korte duur geweest, en de
      rondzending van het gevaarlijke poeder
      blijkt uiteindelijk niet met zekerheid aan
      Osama bin Laden te kunnen worden
      toegeschreven. Op postsorteerafdelingen
      wordt met handschoenen gewerkt. In de eerste
      helft van oktober 2001 strijden de VS nog
      met een grotendeels onzichtbare vijand en
      het antrax-poeder veroorzaakt grote paniek.
      In de onzekerheid waarin de Amerikaanse
      bevolking na de aanslagen verkeert gedijen
      de berichten over sinistere complotten. Zij
      lijkt terecht te zijn gekomen in haar eigen
      rampenfilm. Inderdaad worden ook
      filmscriptwriters naar het Pentagon
      uitgenodigd om te assisteren in het bedenken
      van nieuwe strategieën. Hollywood versus
      Bin Laden, nadat in Hollywoods eigen films,
      classics als <i>King Kong</i> en <i>Towering
      Inferno</i>, en recentelijk nog films als <i>Independence
      Day</i> en <i>Mars attacks</i> bekwaam op
      angstfantasieën over de gevaren van hoge
      gebouwen en Amerika’s kwetsbaarheid voor
      buitenaardse aanvallers bekwaam is
      ingespeeld.&nbsp;
      
      </p>
      <p align="left"> Voor Nederland heeft de dreiging
      van antrax taalverrijking tot gevolg gehad:
      poederbrief, een brief waarmee antrax wordt
      verstuurd; poederofficier, een officier van
      justitie die voor de TV het justitiële
      vervolgingsbeleid inzake het rondzenden van
      al dan niet echte poederbrieven toelicht. De
      paar Nederlandse practical jokers die per
      brief waspoeder aan familieleden of
      collega’s sturen worden hard aangepakt.
      
      </p>
      <p align="left"><b>De
      brede coalitie
      
      </b></p>
      <p align="left">Direct
      na de aanslag op 11 september beginnen de VS
      hun bondgenoten op te roepen zich aan te
      sluiten bij een brede coalitie tegen het
      terrorisme. Maar tegelijk laten zij merken
      dat zij de leiding hebben en ook eigenlijk
      alles alleen willen doen. Van de
      ingewikkelde logistiek zoals toen de NAVO
      partners bij toerbeurt Kosovo en Joegoslavië
      mochten bombarderen hadden zij hun bekomst.
      Alleen de Britten slagen erin om al in een
      vroeg stadium mee te mogen vechten.
      President Poetin steunt de VS tegen de
      Taliban. Britse Ghurka soldaten, bekend om
      de meedogenloze vechtlust waarmee zijn de
      Falklands hebben heroverd op de Argentijnen,
      oefenen zich in Oman voor een interventie in
      Afghanistan. Fransen en Duitsers melden zich
      ook aan, iedereen wil mee.&nbsp;
      
      </p>
      <p align="left"> Het nationale
      dieptepunt is de foto op 29 oktober waarbij
      premier Kok van zijn Pakistaanse gastheren
      een handdoek rond het hoofd geknoopt heeft
      gekregen.&nbsp;<br>
 Zijn gastheren dragen allen een
      stropdas, Kok niet. Aan zijn gezicht is te
      zien dat hij weet dat deze foto hem
      onsterfelijk belachelijk zal maken. De door
      Nederland aangeboden straaljagers mogen niet
      gebruikt worden voor gevechtstaken, alleen
      voor het waarnemen van vluchtelingenstromen.
      Zo nu en dan worden de bondgenoten
      opgeroepen geen woorden maar daden te
      leveren, en de aanbiedingen van de Europese
      bondgenoten om troepen te sturen stromen
      binnen. De 1400 militairen die Nederland
      naar Afghanistan stuurt zullen geen
      gevechtstaken krijgen, aljeblieft geen
      tweede Srebrenica. Ideeën voor het sturen
      van een VN-macht naar Afghanistan vinden in
      de VS weinig aftrek.
      
      </p>
      <p align="left"><b>Afghanistan
      vakantieland
      
      </b></p>
      <p align="left">In
      de jaren vóór 1973, toen koning Zahir Shah
      werd afgezet, was Afghanistan een belangrijk
      vakantieland, een land van vrijheid en van
      vrij verkrijgbare drugs, waar iedere
      buitenlandse reiziger onderweg op de hippy
      trail naar Nepal een poosje bleef. Veel
      Nederlanders, nu bedaarde vijftigers, hebben
      toen hun eerste indrukken van een exotische
      maatschappij opgedaan. De vorming van de
      republiek in 1973, de Russische inval in
      1979 en daarop volgende oorlog, daarna de
      vernietigende burgeroorlog waaruit de
      Taliban als winnaars te voorschijn kwamen,
      en daarna weer de aanval van de Amerikanen,
      dat alles, nu bijna dertig jaar van ellende,
      heeft Afghanistan definitief uit de
      vakantiegidsen gestoten. Dat het al die
      jaren een adembenemend mooi land is gebleven
      blijkt uit de vele sprookjesachtige foto’s
      van de Afghanen en hun geteisterde land die
      de voorpagina’s sieren. De plaatjes van de
      traditioneel geklede Afghanen, met hun
      schilderachtige en doorgroefde gezichten,
      geven een bijna Oud-Testamentische dimensie
      aan de strijd tussen Goed en Kwaad in het
      onherbergzame land. 
      
      </p>
      <p align="left"><b>Het
      andere nieuws
      
      </b></p>
      <p align="left">Ruim
      twee weken na 11 september dringt ruzie
      binnen het CDA voor het eerst ‘de
      gebeurtenissen’ van de belangrijkste
      plaats op de voorpagina. In de daarop
      volgende maanden is er nog nieuws van enige
      importantie over o.m. de ontslagen bij KPN
      (4800 man op straat), de opvolging van de
      F-16 straaljager (de keuze is al gemaakt,
      maar iedereen mag zijn zegje nog doen, het
      vliegtuig dat om zijn lage prijs werd
      gekozen is inmiddels al fors duurder
      geworden), de oplossing van het
      mestoverschot (minister Brinkhorst heeft de
      vervuilende boerderijen eenvoudig
      opgekocht), de bouwfraude (wat iedereen
      altijd al had geweten van aannemers, maar nu
      wordt een parlementaire enquête
      georganiseerd om het te bewijzen), de
      bekentenissen van Jorge Zorreguieta (hij
      wist er toch van!), de economie van
      Argentinië (beroerd), de invoering van de
      euro (vlekkeloos), het heenzenden van de
      bolletjesslikkers op Schiphol (had niet
      gemogen, maar gebeurt nog steeds want goede
      cellen zijn schaars en duur), de opkomst, de
      afgang en de nieuwe opkomst van Pim Fortuyn,
      en tenslotte, lest best, het kroonprinselijk
      huwelijk (de muziek, de tranen, de kus, een
      happy end). De gebeurtenissen van 11
      september en hun nasleep worden hoe langer
      hoe vaker van hun prominente plaats van de
      voorpagina’s afgedrukt.
      
      </p>
      <p align="left"><b>Conclusie
      
      </b></p>
      <p align="left">Is
      de wereld inderdaad veranderd na 11
      september 2001? De krant heeft het laatste
      half jaar inderdaad opmerkelijker nieuws
      gebracht dan in dezelfde periode in 2000.
      Duidelijk is echter dat niet de coalitie
      maar de terroristen hebben gewonnen. Hun
      spectaculaire eerste klap dreunt nu nog na.
      Zij hebben hun doel meer dan bereikt, want
      niemand had verwacht dat de WTC torens zo
      gemakkelijk zouden instorten. Daarbij komt
      nog dat de hoofdschuldigen niet zijn
      gevangen. Amerika heeft voor het eerst in de
      praktijk bewezen de enige super power te
      zijn, iets dat we al wisten maar dat we nog
      niet in aktie hadden gezien. In zijn strijd
      tegen het mondiale terrorisme heeft het zijn
      Europese bondgenoten van zich vervreemd. 
De
      moslim-fundamentalisten hebben aangetoond
      dat de ‘universele waarden’ van de
      westerse beschaving uiteindelijk alleen voor
      de eigen mensen gelden, niet voor mensen met
      een donkere huid in de Derde Wereld.
      <p align="center">&nbsp;</p>
      <p align="left">&nbsp; </td>
  </tr>
</table>
</body>
</html>
