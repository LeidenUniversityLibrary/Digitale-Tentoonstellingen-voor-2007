<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>Balkan in kaart</title>
<!--- stylesheet --->
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css">
<script language="JavaScript" src="../js/index.js"></script>
<script language="JavaScript" src="../js/browser_stylesheet.js"></script>
<script language="JavaScript" src="../js/printbug.js"></script>
<script language="JavaScript" src="../js/functiondetect.js"></script></head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">

<table width="480" border="0" cellspacing="0" cellpadding="0">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Balkan in kaart</td>
</tr>

  <tr>
    <td class="small">
    </td>
  </tr>
  <tr>
    <td>
    </td>
  </tr>
  <tr>
    <td>
      <!--- INHOUD --->
      <a name="top"></a>



      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<!---<div class="hoofdstuk"></div>--->
        <div class="hoofdstuk"><br>
          Balkan in kaart</div>
      <hr>
      Uitgebreid commentaar kaart 5 
      
      <hr>
      <br><b>5</b>. <b><a href="images/html/5.html" target="_top">Prof. Ahmet
      Gashi</a>. Shqipëria, Hartë Etnike, Shkalla 1 :
      550.000. Albania, Ethnic Map, Scale 1: 550.000. Z.p. z.j. (Tirana 2001).
      95 x 54 cm. (Y.2a.1)</b><br>
      <br>
      ¶ Deze ‘etnische kaart’ hoort bij de nationale mythe en de actuele
      situatie van Albanië. De mythe krijgt vorm op de Liga van Prizren
      (1878-1881) waar de nationale identiteit van soennitische moslims,
      bektasji-soefi’s (zie <a href="images/html/34.html" target="_top"> kaart
      34</a>), katholieken en orthodoxen gebaseerd
      wordt op hun gemeenschappelijke albanese taal. Voortaan rekenen albanezen
      zich, als nakomelingen van de Illyriërs, tot de oudste volkeren van de
      Balkan. In de loop van de geschiedenis moeten zij hun onafhankelijkheid,
      of tenminste hun autonomie, keer op keer verdedigen tegen vreemde
      indringers. Tegenover laatkomers zoals de serven, stellen zij het recht
      van de eerstgeborene op hun aloude territoir. De ‘etnische kaart’ uit
      2001 gaat ervan uit dat de albaneestaligen de ‘historische eigenaren’
      zijn van het door paars-zwarte grenslijnen afgebakende gebied.
      <br>
      De vraag moet gesteld: kan deze ‘etnische kaart’ uit Tirana getypeerd
      wor­den als een kaart van Groot-Albanië? Albanezen, in Albanië én in
      het Westen, reageren op deze vraag met onbegrip, soms zijn ze zelfs verontwaardigd.
      Het blijkt dat zij zich door de term Groot-Albanië op één lijn gesteld
      voelen met ideologisch verblinde voorstanders van een Groot- Servië, en
      van andere groot-nationale bewegingen, die desnoods hun programma realiseren
      met bloedige zuiveringen. De etnische kaart van Albanië vormt in hun ogen
      juist de uitdrukking van een vreedzaam streven dat beoogt een groot
      historisch onrecht - dat in 1913 de helft van de albanezen buiten de eigen
      staat gesloten werd - ongedaan te maken. Ik zie dat toch anders; om vier
      redenen is deze kaart verdacht. Allereerst omsluit de paars-zwarte grens
      diverse grote gebieden waar tegenwoordig nog maar kleine groepen
      albaneessprekenden wonen. Eén voorbeeld is het nu Griekse Epirus.
      Toegegeven, veel albanese moslims zijn rond 1928 van hier naar Turkije en
      rond 1948 naar Albanië verdreven en het merendeel van de Grieks-orthodoxe
      albanezen heeft zich noodgedwongen geassimileerd aan de griekse taal en
      cultuur. Hoe onrechtvaardig ook, deze geschiedenis neemt geen keer.
      Tegenwoordig leven en werken er aanzienlijk meer albanezen, al of niet
      legaal, in en rond Athene. Deze kaart is dus hopeloos gedateerd. Bovendien
      geeft zij binnen het etnisch-albanese gebied geen andere grenzen aan dan
      die van het ‘moederland’. Zij wekt daarmee de indruk dat
      internationaal erkende grenzen irrelevant zijn bij het streven naar een
      vereniging van alle albanezen, maar dat is een gevaarlijke illusie. Deze
      etnische kaart maakt ook geen onderscheid tussen meerderheid en
      minderheid. Zo kent een groot deel van het Macedonië (Former Yugoslav
      Republic of Macedonia) binnen dit etnisch-Albanië geen albanese
      meerderheid; behalve in het noordwesten. Ook etnische minderheden binnen
      Albanië zelf, de grieks sprekende orthodoxen, de roma, de vlachen en de
      slavische macedoniërs worden niet getoond. En dat noemt men een etnische
      kaart. Tot slot: dergelijke kaarten worden ook als basiskaart gebruikt
      door een niet onbelangrijke stroming rond het UÇK dat desnoods met geweld
      alle albanezen wil verenigen in één staat (zie <a href="images/html/6.html" target="_top"> nr.
      6</a>), al komt daardoor
      de Balkan weer in brand te staan.<br>
      <br>
      Dan is het voorstel van de Academie van Wetenschappen van Albanië uit
      1998 toch gematigder. Ook zij gaat uit van een eenwording van het albaanse
      volk, maar niet op de ultranationalistische manier. Zij bepleit een
      vreedzame weg binnen het kader van een geleidelijke integratie van de
      Balkanlanden in de Europese Unie. Het gaat hun er juist om de helft van
      het albanese volk te bevrijden van het juk van agressief nationalisme. Ook
      bepleit zij dat de Republiek Kosova erkend wordt als medeconstituerend
      voor de Federale Republiek van Joegoslavië, dat de albanezen in Macedonië
      als gelijke burgers behandeld worden, dat de albanezen in Montenegro een
      autonome provincie krijgen en dat de albanese kinderen in Griekenland
      recht hebben op lessen in hun moedertaal op openbare scholen. Joegoslavië
      heeft inmiddels opgehouden te bestaan, maar de noodzaak van een vreedzame
      aanpak van de problemen is niet minder actueel. [Harrie Teunissen]<br>
      <br>

      <br>

        	<table border="0" cellspacing="0" cellpadding="0">
        	<tr>
        		<td colspan="2">
                </td>
        	</tr>
        	<tr>
        		<td bgcolor="#002E65" colspan="2"><img src="../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="kaart06.html" class="hornav">volgende pagina</a></td>
        	</tr>
        	<tr>
        		<td colspan="2"><img src="../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</html>

