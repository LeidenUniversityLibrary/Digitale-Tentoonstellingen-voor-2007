<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>Balkan in kaart</title>
<!--- stylesheet --->
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css">
<script language="JavaScript" src="../js/index.js"></script>
<script language="JavaScript" src="../js/browser_stylesheet.js"></script>
<script language="JavaScript" src="../js/printbug.js"></script>
<script language="JavaScript" src="../js/functiondetect.js"></script></head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">

<table width="480" border="0" cellspacing="0" cellpadding="0">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Balkan in kaart</td>
</tr>

  <tr>
    <td class="small">
    </td>
  </tr>
  <tr>
    <td>
    </td>
  </tr>
  <tr>
    <td>
      <!--- INHOUD --->
      <a name="top"></a>



      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<!---<div class="hoofdstuk"></div>--->
        <div class="hoofdstuk"><br>
          Balkan in kaart</div>
      <hr>
      Uitgebreid commentaar kaart 28 
      
      <hr>
      <br><b>28. <a href="images/html/28.html" target="_top"> Spiridion Gop&#269;evi&#263;</a>. Ethnographische Karte von
      Makedonien und Alt-Serbien. Uit: <i>Petermanns Mittheilungen</i> 35, 1889.
      Schaal 1 : 750.000. 46 x 57cm.&nbsp;<br>
      &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
      (UB Leiden V 138:35)<br>
      <br>
      </b>¶ De Servische diplomaat en publicist Spiridion Gop&#269;evi&#263; is de
      auteur van de eerste grootschalige etnografische kaart van Macedonië en
      Oud-Servië. Het origineel verschijnt in 1889 op de schaal 1 : 750.000 in <i>Petermanns
      Mittheilungen</i>, kaart en essay verschijnen ook in een aparte Servische
      uitgave. Later in hetzelfde jaar wordt de kaart in een grote oplage en op
      de schaal van 1 : 300.000 gedrukt bij het <i>K. und K. Militär-Geographisches
      Institut</i> te Wenen en in vijf delen gevoegd bij zijn boek ‘Makedonien
      und Alt-Serbien’. Door gebruikmaking van recente Oostenrijkse topografi­sche
      kaarten ontstaat voor het eerst een etnografische kaart van de regio op
      een betrouwbare basiskaart. Gop&#269;evi&#263; beperkt Macedonië tot het
      gebied ten zuiden van Bitola en Strumica. De boven- en midden-Vardarvallei wordt tot Oud-Servië gerekend, terwijl vóór 1878
      bijna alle geleerden de noordelijke grens van ‘Turks Macedonië’ ter
      hoogte van het Šargebergte hadden bepaald. Gop&#269;evi&#263;’
      methode om de etnische verdelingen weer te geven verbetert de tot dan toe
      gangbare werkwijzen. Hij toont niet alleen religieuze verschillen, maar
      geeft met symbolen ook de gemengde samenstelling van grotere steden weer.
      In Macedonië en Oud-Servië onderscheidt hij niet minder dan twaalf
      groepen: christelijke serviërs, moslim-serviërs, christelijke bulgaren,
      moslim-bulgaren (pomakken), albanezen, christelijke albanezen van
      servische afkomst, moslim-albanezen van servische afkomst, turken
      (inclusief tataren en tsjerkessen), grieken, (romaans sprekende) vlachen,
      zigeuners en joden.<br>
      <br>
      Met deze kaart en de begeleidende tekst <i>Die ethnographischen Verhältnisse
      Makedoniens und Altserbiens</i> ondersteunt Gop&#269;evi&#263; het nieuwe
      geopoli­tieke idee dat vrijwel heel Oud-Servië en een groot deel van
      Macedonië door serviërs worden bewoond. Oudere kaarten tonen in het
      noordwesten grote groepen albanezen, maar Gop&#269;evi&#263; wijst deze
      interpretaties af door een nieuwe classificatie te ontwerpen. Niet alleen
      orthodoxen en islamieten die servisch spreken, maar ook christelijke
      albanezen van servische afkomst en moslim-albanezen van servische komaf
      worden door hem tot de serviërs gerekend. Bovendien ‘ontdekt’ Gop&#269;evi&#263;
      op zijn onderzoeksreis in ‘Turks Macedonië’ tot grote verrassing van
      zijn Bulgaarse geldschieter en collega Petrov dat ook de overgrote
      meerderheid van de slavische bevolking eerder servisch dan bulgaars is.
      Deze claim wordt taalkundig onderbouwd door te wijzen op hun folklore en
      volksliederen en met bewijzen uit de geschiedenis van deze regio. Dat
      geleerde reizigers en cartografen als Kiepert, Sax en Boué tot de
      conclusie kwamen dat de macedonische slaven bulgaars spreken zegt, volgens
      Gop&#269;evi&#263; niet veel, omdat hun kennis van de slavische talen
      onvoldoende was om een eindoordeel te geven over het macedonisch. Gop&#269;evi&#263;
      geeft zelf een lijst van overeenkomsten tussen de servische taal en het
      macedonische dialect. Volgens zijn kaart wonen christelijke bulgaren
      slechts in een klein deel van Macedonië, voornamelijk in de vallei van de
      Mesta, die ze delen met de pomakken.<br>
      <br>
      Deze sensationele kaart uit 1889 vormt het ‘wetenschappelijk’
      fundament voor een generatie die zich sterk maakt voor Servië’s
      expansie naar het zuiden langs de as Skopje-Salonika; ten koste van de
      Griekse en Bulgaarse aanspraken. De grootste rivaal voor Belgrado is
      Sofia. Macedonië werd immers bij Verdrag van San Stefano (maart 1878)
      grotendeels aan Bulgarije toegekend. Het Verdrag van Berlijn (juli 1878)
      heeft deze belofte weliswaar in de kiem gesmoord, maar de Bulgaren blijven
      streven naar uitbreiding met ‘hun’ Macedonië (zie <a href="images/html/27.html" target="_top"> nr.
      27</a>). De breuk
      tussen beide kampioenen van de zuid-slavische zaak, in 1885 voeren ze
      zelfs oorlog, domineert voortaan ook de etnografische kaarten van de
      Balkan.<br>
      <br>
      Gop&#269;evi&#263;’ faam krijgt een geweldige knauw als
      collega-geografen van naam, zoals Gustav Weigand, ontdekken dat Petrov, de
      bulgaarse mecenas en metgezel van Gop&#269;evi&#263; op diens reis door
      Macedonië en Oud-Servië, niet bestaat. Uit consulaatsregisters blijkt
      bovendien dat Gop&#269;evi&#263; diverse steden die hij beschrijft niet
      bezocht kan hebben. Met name de routebeschrijvingen door Oud-Servië zijn
      schematisch en vol tegenspraken en onjuistheden. Bij nader inzien is ook
      het ontbreken van de data van vertrek en aankomst opvallend. Uit de wel
      vermelde reisuren valt te reconstrueren dat hij in totaal niet meer dan 50
      á 60 dagen in Oud-Servië en Macedonië geweest kan zijn. Dat is voor
      zijn pretentieuze studie van de etnische verhoudingen in dit
      gecompliceerde gebied ten enenmale onvoldoende. Diverse hoofdstukken zijn
      grotendeels, soms woordelijk, overgenomen uit andere studies. De foto’s
      met oudservische en macedonische klederdrachten zijn uitsluitend in
      ateliers ontstaan; etc. Deze harde kritiek blijft voornamelijk beperkt tot
      academische kringen en heeft nauwelijks invloed op het brede geïnteresseerde
      publiek. Voor hen blijft Gop&#269;evi&#263; de vader van de Servische
      politieke etnografie.&nbsp;<br>
      [Harrie Teunissen]
      <br>
      <br>

      <br>

        	<table border="0" cellspacing="0" cellpadding="0">
        	<tr>
        		<td colspan="2">
                </td>
        	</tr>
        	<tr>
        		<td bgcolor="#002E65" colspan="2"><img src="../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="kaart29.html" class="hornav">volgende pagina</a></td>
        	</tr>
        	<tr>
        		<td colspan="2"><img src="../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</html>

