<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>Balkan in kaart</title>
<!--- stylesheet --->
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css">
<script language="JavaScript" src="../js/index.js"></script>
<script language="JavaScript" src="../js/browser_stylesheet.js"></script>
<script language="JavaScript" src="../js/printbug.js"></script>
<script language="JavaScript" src="../js/functiondetect.js"></script></head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">

<table width="480" border="0" cellspacing="0" cellpadding="0">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Balkan in kaart</td>
</tr>

  <tr>
    <td class="small">
    </td>
  </tr>
  <tr>
    <td>
    </td>
  </tr>
  <tr>
    <td>
      <!--- INHOUD --->
      <a name="top"></a>



      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<!---<div class="hoofdstuk"></div>--->
        <div class="hoofdstuk"><br>
          Balkan in kaart</div>
      <hr>
      Uitgebreid commentaar kaart 32 
      
      <hr>
      <br><b>32. <a href="images/html/32.html" target="_top"> Ottomaanse plattegrond van Istanboel ca.
      1880</a>, Schaal 1 :
      10.000, 56 x 54 cm.</b>&nbsp;&nbsp; &nbsp;&nbsp;<b>(UB Leiden Or. 12.367)<br>
      <br>
      </b>¶ Deze Ottomaanse plattegrond, in zwart, groen en blauw gedrukt op
      transparant wit papier, toont Istanboel met Galata omstreeks 1880. Deze
      grotendeels blinde kaart met slechts enkele opschriften wordt omgeven door
      een bewerkte rand in westerse stijl die wordt gekroond door een <i>tugra</i>
      (gekalligrafeerde signatuur) van sultan Abdülhamid II (1876-1909). Een
      zwarte lijn wijst op de spoorlijn langs de kust die eindigt aan de voet
      van het Topkapipaleis; het traject Istanboel – Sofia is voltooid in
      1875. Het Sirkeci-kopstation wordt pas in 1889 geopend. Twee onderbroken
      zwarte lijnen duiden op tramlijnen: de ene loopt van de Topkapi Poort
      (niet op de kaart) via Ak Serai over de Divan Yoli naar de nieuwe
      Galatabrug; de an­dere vertrekt van Ortakjöi (niet op de kaart) en loopt
      via Topchane, rondt de voet van de Galataheuvel en eindigt bij de oude
      brug. Een rode stippellijn met blokjes duidt op het geplande traject van
      een ondergrondse met haltes, die is echter nooit gebouwd. De enige
      ondergrondse die gerealiseerd is, de kabelspoorlijn uit 1875 van Galata
      beneden naar Pera boven, staat er vreemd genoeg niet op. De kaart wordt
      bewaard in en is vastgemaakt aan een rode doek vol gouddoorweven patronen
      met <i>tugra</i> en halvemaan.<br>
      <br>
      Men zegt wel gekscherend dat het Ottomaanse Rijk verdeeld is in twee regio’s,
      namelijk Istanboel en de rest. Eind 19e eeuw vormen boeren in het
      Ottomaanse Rijk nog drievierde van de bevolking. De hoofdstad is door haar
      strategische ligging, haar rijke geschiedenis en haar politieke en
      culturele
      rol een wereld apart. In de 19e eeuw beleeft de stad een ongekende
      demografische bloei. Door de natuurlijke aanwas, de trek van het
      platteland naar de stad en door internationale immigratie groeit de
      bevolking van 391.000 in 1844, via 850.000 in 1866 tot één miljoen tegen
      1900. Een Ottomaanse statistiek uit 1886 geeft de volgende etnische en
      religieuze verdeling van de stad: 44% moslims, 17,5% grieken, 17,1% armeniërs,
      5,1% joden om alleen de belangrijkste groepen te noemen; ongeveer evenveel
      moslims als niet-moslims dus. De snelle uitbreiding van de stad voltrekt
      zich niet in Stamboel, ook niet buiten haar Byzantijnse muren, maar in de
      woonwijken voorbij Pera, vanaf de noordoever van de Bosporus de heuvels
      op, zoals in Besikta&#351; en op de Aziatische oever in Üsküdar.
      Tegelijk worden de verbindingen gemoderniseerd; in 1875 komt er een nieuwe
      brug over de Gouden Hoorn, ruim 20 veerboten varen heen en weer van Europa
      naar Azië en in 1888 begint de Oriënt-Express te rijden van Parijs naar
      Istanboel en terug.<br>
      <br>
      De modernisering vergroot de verschillen tussen de stadsdelen. Galata en
      Pera profiteren tijdens de Tanzimat van een experimentele gemeentelijke
      status, die vooral door de grote minderheden gedragen wordt. Zij krijgen
      al vroeg gasverlichting, stromend water en riolering. De grote brand in
      Pera van 1870 maakt ruimte vrij voor parken en publieke gebouwen, zoals
      het gemeentehuis en het ziekenhuis. Tegenover het traditionele silhouet
      van Stamboel met zijn fraaie koepels en minaretten biedt de overkant een
      meer westerse allure met zijn kantoren en banken, zijn theaters en
      winkels. De oude stad kent minder dynamiek; elke brand in haar wijken vol
      houten huizen dwingt groepen tot verhuizen en laat straten vol kaalslag
      achter. In het noorden (Galata, Pera en Topchane) is tegen het einde van
      de 19e eeuw 21 % van de bevolking moslim, in Stamboel 55 %. Buitenlanders
      en ambas­sades vestigen zich in het noorden, en rond de boulevard van
      Pera, de Istiklal Caddesi, bloeien luxewinkels, elegante restaurants en
      chique hotels. Het wordt de wijk van het internationale toerisme, en
      vrijwel overal wordt ook frans gesproken en de kleding van het Westen geïmiteerd.
      De kleine luiden van Stamboel leren via deze moderne ambiance de westerse
      cultuur kennen. Ze worden gefascineerd door de luxe, de grotere
      onafhankelijkheid van de vrouw en de vele mogelijkheden tot ontspanning.
      Tegelijkertijd heeft hun traditionele moraal, geschokt door dit opzichtige
      gedrag, de neiging tot verstrakking en tot afweer van deze onbereikbare
      decadentie. In de opkomende turkse roman, die leeft van deze
      tegenstrijdige sentimenten, is het snobisme van de hyper-verwesterde turk
      die zijn eigen tradities verloochent, vaak het mikpunt van spot. [Harrie
      Teunissen]
      <br>
      <br>
      <br>

        	<table border="0" cellspacing="0" cellpadding="0">
        	<tr>
        		<td colspan="2">
                </td>
        	</tr>
        	<tr>
        		<td bgcolor="#002E65" colspan="2"><img src="../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="kaart33.html" class="hornav">volgende pagina</a></td>
        	</tr>
        	<tr>
        		<td colspan="2"><img src="../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</html>

