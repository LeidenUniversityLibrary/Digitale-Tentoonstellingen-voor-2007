<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>Balkan in kaart</title>
<!--- stylesheet --->
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css">
<script language="JavaScript" src="../js/index.js"></script>
<script language="JavaScript" src="../js/browser_stylesheet.js"></script>
<script language="JavaScript" src="../js/printbug.js"></script>
<script language="JavaScript" src="../js/functiondetect.js"></script></head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">

<table width="480" border="0" cellspacing="0" cellpadding="0">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Balkan in kaart</td>
</tr>

  <tr>
    <td class="small">
    </td>
  </tr>
  <tr>
    <td>
    </td>
  </tr>
  <tr>
    <td>
      <!--- INHOUD --->
      <a name="top"></a>



      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<!---<div class="hoofdstuk"></div>--->
        <div class="hoofdstuk"><br>
          Balkan in kaart</div>
      <hr>
      Uitgebreid commentaar kaart 29 
      
      <hr>
      <br><b>29. <a href="images/html/29.html" target="_top"> Jovan Cviji&#263;</a>. Ethnographische Karte der Balkanhalbinsel.
      Uit: <i>Petermanns Mittheilungen</i> 59, 1913. Schaal 1 : 1.500.000. 60,5
      x 74 cm.</b>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
      <b>(W.2c.9)<br>
      <br>
      </b>¶ Deze kaart, gelijktijdig gepubliceerd in de Verhandelingen van het
      Koninklijk Servisch Geografisch Genootschap en in <i>Petermann’s
      Mittheilungen</i>, verschijnt nog vóór het Verdrag van Boekarest
      (augustus 1913) dat nieuwe grenzen trekt na afloop van de Tweede
      Balkanoorlog (zie <i><a href="1a.html#19">Balkanoorlogen</a></i>). Maart 1912 overwinnen
      Servië en Bulgarije hun rivaliteit en sluiten ze een pact dat in geheime
      annexen ook voorziet in een compromis inzake Macedonië. Omdat ze het niet
      eens kunnen worden over een gemeenschappelijke verdelingslijn, worden de
      maximale claims van beide partijen aangegeven op een kaart. Over de
      bestemming van het overlappende gebied moet de Russische tsaar na de
      verovering beslissen. Het Grieks-Bulgaarse bijstandspact kent geen
      afbakening van elkaars invloedssfeer in Macedonië. De uitkomst van de
      onvermijdelijk geworden oorlog zet dit compromis onder druk: de hoofdmacht
      van het Bulgaarse leger verovert Thracië, maar Servië bezet ‘Oud-Servië’
      en Novi Pazar, een groot deel van Noord-Albanië, Skopje en zelfs Bitola.
      Griekenland bezet Zuid- Macedonië, en Zuid-Albanië en slaagt erin
      Salonika te veroveren, één dag voordat de Bulgaren daar arriveren. De
      Balkan-Liga valt in juni/juli 1913 uiteen als Bulgarije vergeefs probeert
      de opdeling van Macedonië ongedaan te maken. Het Ottomaanse leger grijpt
      zijn kans en herovert Edirne, de Roemeense bezetting van de zuidelijke
      Dobroedsja maakt het debacle voor de Bulgaren compleet.<br>
      <br>
      Jovan Cviji&#263; heeft in Europa een uitstekende reputatie als geoloog,
      fysisch geograaf en cartograaf, maar hij wordt beroemd als
      sociaal-geograaf. Als hoofd van de faculteit der geografie van de
      Universiteit van Belgrado verkeert hij in een uitstekende positie om
      intensief onderzoek te doen naar de verhoudingen op de Balkan. Van 1906
      tot 1913 publiceert hij vijf etnografische kaarten van de Balkan. Zijn
      methode brengt de meest betrouwbare gegevens van de oudere etnografische
      kaarten van Zuidoost-Europa samen in een compositiekaart. Hij vult dat
      beeld aan en corrigeert het op basis van recent Servisch onderzoek. We
      bespreken hier alleen zijn etnische verdeling rond Macedonië op de kaart
      van 1913. Cviji&#263; onderscheidt zeven belangrijke groepen: turken,
      grieken, vlachen, serbo-kroaten, bulgaren, macedo- slaven en albanezen.
      Over joden en zigeuners, die qua aantallen toch niet onder doen voor de
      vlachen, zwijgt de kaart. De distributie van de turken komt grotendeels
      overeen met de kaarten van Meinhard (1899) en Kán&#269;ov (1900)&nbsp;<br>
 (zie <a href="images/html/27.html" target="_top"> nr. 27</a>). De grieken zijn verdeeld in ‘echte’ grieken en geïslamiseerde
      grieken. De kaart spreekt niet meer over ‘onder griekse invloed’
      (zoals bulgaarstalige grieken), terwijl Cviji&#263; dat op de kaart van
      1909 nog wel had gedaan; in 1903 typeerde hij de macedonische cultuur
      zelfs als Byzantijns. In 1913 steunt hij echter de visie dat de grieken
      slechts 15% van Macedonië bewonen. Het pact tussen Servië en Bulgarije
      uit 1912 is de ware reden voor dit terugdringen van het ‘hellenisme’.
      Zijn kleur bekennen inzake de bulgaarse aanwezigheid in Zuid-Macedonië
      komt immers overeen met de geheime annexen van dat verdrag. De vlachen
      in Macedonië, grotendeels nog nomadische herders, worden in drie
      subgroepen verdeeld: de orthodoxe aromoenen (koetzowalachen) komen in
      dezelfde categorie als de verwante roemenen. Daarnaast rekent ook hij de
      moslim-aromoenen en de gehelleniseerde aromoenen (die hun romaanse taal
      hebben verruild voor het grieks) tot de vlachen. Hun totale aantal in
      Macedonië stelt Cviji&#263; op zo’n 150.000; in hetzelfde jaar 1913
      verschijnen echter etnografische kaarten in Roemenië die veel grotere
      groepen roemenen in Macedonië (vlachen dus) weergeven.
      <br>
      <br>
      Cviji&#263; onderscheidt drie takken van slaven in Macedonië en Oud-Servië:
      serbo-kroaten, bulgaren en macedo-slaven. De serbo-kroaten verdeelt hij
      over vijf categorieën: orthodoxen, katholieken, moslims, gealbaniseerde
      serviërs (arnauten) en orthodoxe serviërs die albanees spreken. De
      islamitische gealbaniseerde serviërs komen al voor op de kaart van Gop&#269;evi&#263;
      uit 1889 (zie <a href="images/html/28.html" target="_top"> nr. 28</a>); het vasthouden aan deze categorie maakt het
      mogelijk om half Oud-Servië en half Noord-Albanië als zijnde
      serbo-kroatisch in te kleuren. De categorie orthodoxe serviërs die
      albanees spreken is van Cviji&#263; zelf; zij komen voor in de bergen van
      Noordwest Macedonië, in een gebied dat tot nu toe als albanees werd
      beschouwd. Deze van oudsher servische groepen hadden onder het Ottomaanse
      ‘juk’ geen andere mogelijkheid dan albaneestalig te worden. Maar deze
      op zich niet onjuiste overweging leidt tot een grote inconsistentie in de
      kaart. Als dit historische criterium ook gehanteerd zou worden bij de
      andere hoofdgroepen, wordt de etnische verdeling volstrekt absurd. Cviji&#263;’
      keuze is duidelijk ingegeven door politieke motieven. In het jaar van
      publicatie van de kaart moet immers ook het lot van een onafhankelijk
      Albanië bepaald worden, en zeker Oostenrijk-Hongarije zal nooit toestaan
      dat de Serviërs zuiver albaneestalig gebied annexeren. Om zijn
      argumentatie in evenwicht te brengen rekent Cviji&#263; ook geserviseerde
      albanezen tot de echte albanezen (moslims, orthodoxen en katholieken),
      maar het gaat hier slechts om een kleine groep op de grens van Montenegro.
      Door deze kunstgrepen bij de bepaling van de collectieve identiteit kan
      Cviji&#263; ook stellen dat de twee grote hoogvlakten van Oud- Servië,
      Kosovo en Metohia, niet bewoond worden door albanezen, maar door een
      mengeling van serviërs, gealbaniseerde serviërs en albanezen. Ook in
      Macedonië bevolken de serbo-kroaten volgens Cviji&#263; een groot gebied,
      dat zich naar het zuiden uitstrekt tot de noordoever van het meer van
      Ohrid en tot Perlepe (Prilep). Op praktisch alle oudere etnografische
      kaarten is de vallei van de Crni Drim (de rivier die van het meer van
      Ohrid naar het noorden stroomt) albanees- of bulgaarstalig. Maar op deze
      kaart vindt men gealbaniseerde of geïslamiseerde serviërs zelfs in
      Centraal-Albanië. Ook slavische plaatsnamen ‘bewijzen’ dat de serviërs
      vroeger een gebied bewoonden dat reikte tot Elbasan. Cviji&#263;
      legitimeert met deze kaart dus de Servische expansie in Ottomaans gebied
      ten koste van de albanezen.
      <br>
      De tweede hoofdgroep der slaven op deze kaart zijn de bulgaren. Hieronder
      vallen de orthodoxe bulgaren en de islamitische pomakken. Maar niet alle
      pomakken zijn bij hem bulgaren, hij toont ook griekse pomakken en
      macedo-slavische pomakken. De grens tussen bulgaren en macedo-slaven in
      Macedonië (licht-versus donkergroen) verschilt in 1913 met die op zijn
      kaart van 1909. Die laat namelijk ook verder naar het oosten nog veel
      macedo-slaven zien. Cviji&#263; doet hier dus een concessie aan de
      genoemde geheime annexen. Tot de bevolkingsgroep der macedo-slaven horen
      zowel ortho­doxen als moslims. Hij verdedigt deze typering door erop te
      wijzen dat in taalkundig onderzoek is komen vast te staan dat het
      macedo-slavische dialect een overgangspositie inneemt tussen servisch en
      bulgaars. Ook tradities en volksgebruiken laten bulgaarse én servische
      trekken zien. Deze derde hoofdgroep legt ook geen uitgesproken nationaal
      bewustzijn aan de dag. Als ze zichzelf al servisch of bulgaars noemen, is
      die identiteit iets opper­vlakkigs, want sterk afhankelijk van de actuele
      propaganda door kerk en school. Tussen 1903 en 1913 blijken zelfs hele
      dorpen van nationaliteit te wisselen vanwege de materiële voordelen die
      ze ervan verwachten of vanwege de dreiging van terreur. In zekere zin moet
      de overgrote meerderheid van de Macedonische slaven tussen Skopje en
      Salonika tot deze neutrale groep gerekend worden. Toch worden de
      districten van Dibra, Tetovo, Skopje en Kratovo als serbo-kroatisch
      ingekleurd omdat ze deel hebben uitgemaakt van het hartland van Oud-Servië.
      De aantrekkingskracht van Cviji&#263;’ concept van macedo-slaven is dat
      het op het eerste gezicht een compromis lijkt tussen extreem-servische en
      extreem-bulgaarse opvattingen. Maar in feite wordt hier de Bulgaarse
      voorsprong in de internationale publieke opinie omgebogen en komen
      Bulgaarse en Servische claims inzake Macedonië op één lijn te staan.
      Daar blijft het niet bij; op het laatste moment wordt het merendeel van
      die neutrale macedo-slavische zone toch nog door Cviji&#263; geclaimd. Let
      maar op de rode stippellijn die de grens aangeeft van het gebied waar
      servische taalkenmerken, volksliederen en traditionele feesten zouden
      domineren. Dit correspondeert met de actuele geo­politieke situatie
      waarin Macedonië inmiddels grotendeels Servisch bezet is en de Bulgaren
      in Thracië staan. Maar als Servië door het verzet van
      Oostenrijk-Hongarije er niet in slaagt om naast Kosovo ook Noord-Albanië
      te annexeren, zoekt het compensatie in Macedonië. Ondanks hun geheime
      afspraak staan ze Bitola en Ohrid niet meer aan Bulgarije af. Cviji&#263;’
      opdeling van de macedo-slaven kan dus geïnterpreteerd worden als een voor­bereiding
      op de Servische claim op het gebied rond Bitola en dus op een
      gemeenschappelijke grens van Servië met Griekenland. [Harrie Teunissen]
      <br>
      <br>

      <br>

        	<table border="0" cellspacing="0" cellpadding="0">
        	<tr>
        		<td colspan="2">
                </td>
        	</tr>
        	<tr>
        		<td bgcolor="#002E65" colspan="2"><img src="../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="kaart30.html" class="hornav">volgende pagina</a></td>
        	</tr>
        	<tr>
        		<td colspan="2"><img src="../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</html>

