<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>Balkan in kaart</title>
<!--- stylesheet --->
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css">
<script language="JavaScript" src="../js/index.js"></script>
<script language="JavaScript" src="../js/browser_stylesheet.js"></script>
<script language="JavaScript" src="../js/printbug.js"></script>
<script language="JavaScript" src="../js/functiondetect.js"></script></head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">


<table width="480" border="0" cellspacing="0" cellpadding="0">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Balkan in kaart</td>
</tr>

  <tr>
    <td class="small">
    </td>
  </tr>
  <tr>
    <td>
    </td>
  </tr>
  <tr>
    <td>
      <!--- INHOUD --->
      <a name="top"></a>



      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<!---<div class="hoofdstuk"></div>--->
        <div class="hoofdstuk"><br>
          Balkan in kaart</div>
      <hr>
      Uitgebreid commentaar kaart 4 
      
      <hr>
      <br><b>4. <a href="images/html/4.html" target="_top"> Richard von Mach</a>. Karte der Schulsphären der Türkischen
      Balkan- Halbinsel. Uit: Petermanns Mittheilungen 45, 1899. Schaal 1 :
      3.700.000. 44,5 x 57 cm.&nbsp;&nbsp;&nbsp;&nbsp;&nbsp;&nbsp; (U.2a.7)<br>
      <br></b>
      ¶ De internationale schoolstrijd die van 1870 tot 1912 in Europees
      Turkije woedt, is in 1899 in kaart gebracht door Richard von Mach. Over
      het politieke belang van die schoolstrijd zegt hij: ‘Niets verandert een
      nationaliteit meer dan een jarenlange planmatige aanpak door volksschool
      en kerk.’ In een serie van vier kaartjes geeft hij de verbreiding en
      relatieve invloedssfeer aan van griekse, bulgaarse, roemeense en servische
      scholen. De griekse scholen blijken vooral in Zuid-Macedonië sterk
      vertegenwoordigd tot Monastir (Bitola), Ohrid, Strumica en Nevrokop. In
      Zuid-Albanië verspreidt een netwerk van griekse scholen de helleense
      cultuur tot Dürres (Durazzo) en Oost-Thracië kent veel griekse scholen
      tot in Constantinopel. De bulgaren beschikken over gemiddeld 20 scholen
      per district in het overgrote deel van het gebied tussen het Šargebergte
      (ten noordwesten van Skopje / Üsküb) en de lijn Kastoría-Salonika-Seres.
      Ook zij zijn goed vertegenwoordigd in Oost-Thracië, vooral in gebieden
      tegen de Bulgaarse grens. Servische scholen vindt men in de Sandjak en
      vooral in het gebied tussen Prizren en Priština enerzijds en Veles en Kot&#269;ana
      anderzijds. Roemeense scholen treft men aan in de bergen van Zuidwest
      Macedonië waar vlachen wonen, een romaans sprekend herdersvolk. Von Mach
      zet alleen christelijke scholen op de kaart; wel geeft hij districten aan,
      met name in de bergen van Albanië, waar geen christelijke scholen zijn.
      De weinige albanese scholen, meestal islamitisch, zijn hier dus niet te
      zien; helaas zijn ook turkse staatsscholen niet aangegeven. Eind 19e eeuw
      breidt sultan Abdül­hamid II juist het aantal staatsscholen drastisch
      uit en stelt er het eenvoudiger volksturks, zonder arabische en perzische
      termen, verplicht.<br>
      <br>
      Uit de kaartjes blijkt dat vooral in Macedonië de overlap van
      invloedssferen groot is; de kinderen zijn daar dus inzet van een intense
      wedijver. Schoolmeesters zijn vaak speciaal opgeleid als politieke
      vertegenwoordigers van nationale bewegingen. Diverse leiders van
      revolutionaire bewegingen in Ottomaans Macedonië komen voort uit het
      onderwijs. De rivaliteit is soms zo scherp dat klassen in stand worden
      gehouden voor twee of drie leerlingen. Ook komt het voor dat kinderen 20
      kilometer naar de school van hun nationale voorkeur moeten lopen, terwijl
      de dorpsschool leegstaat. Het verleiden van de jeugd tot deelname aan een
      bepaalde beweging wordt met zo’n verve beoefend dat ‘bulgaarse’
      ouders plots ‘griekse’ kinderen blijken te hebben of omgekeerd. De
      schoolstrijd in Europees Turkije wordt eind 19e eeuw sterk bepaald door de
      kerkscheuring tussen het Grieks-orthodoxe patriarchaat en het Bulgaarse
      Exarchaat (zie <a href="images/html/22.html" target="_top"> nr. 22</a>). De bulgaren kiezen Salonika als onderwijscentrum;
      zij openen daar in 1881 een gymnasium. In het midden van de jaren negentig
      hebben zij zo’n 600 à 700 scholen in Macedonië, meestal onder
      auspiciën van het exarchaat. In Europa heeft het oude idee dat op de
      Balkan vooral grieks wordt gesproken plaatsgemaakt voor het inzicht dat in
      Europees Turkije slavisch, romaans en turks tezamen aanzienlijk meer
      voorkomen dan grieks. Omdat de taal een belangrijk criterium is bij een
      toekomstige etnische verdeling van de bevolking (zie de nrs. <a href="images/html/26.html" target="_top">26</a>,
      <a href="images/html/27.html" target="_top">27</a>, <a href="images/html/28.html" target="_top">28</a>
      en <a href="images/html/29.html" target="_top">29</a>) doet
      Griekenland er alles aan om duidelijker op de taalkaart te komen. Vandaar
      dat het land aan scholen in Macedonië relatief meer geld besteedt dan aan
      scholen in het eigen land. Vooral bij vlachen, slaven en albanezen die
      trouw blijven aan het patriarchaat boekt het griekse onderwijs
      aanvankelijk succes. Maar na 1890 lijken veel vlachen in het zuidwesten en
      slaven in het zuiden van voorkeur te veranderen. De vraag moet gesteld in
      hoeverre het moeilijke <i>katharevousa</i>, het officiële gezuiverde
      grieks dat mijlenver af staat van de griekse volkstaal, mede
      verantwoordelijk is voor de overgang naar roemeense scholen en naar
      scholen van het exarchaat.&nbsp;<br>
      [Harrie Teunissen]<br>
      <br>

      <br>

        	<table border="0" cellspacing="0" cellpadding="0">
        	<tr>
        		<td colspan="2">
                </td>
        	</tr>
        	<tr>
        		<td bgcolor="#002E65" colspan="2"><img src="../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="kaart05.html" class="hornav">volgende pagina</a></td>
        	</tr>
        	<tr>
        		<td colspan="2"><img src="../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</html>

