<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>Balkan in kaart</title>
<!--- stylesheet --->
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css">
<script language="JavaScript" src="../js/index.js"></script>
<script language="JavaScript" src="../js/browser_stylesheet.js"></script>
<script language="JavaScript" src="../js/printbug.js"></script>
<script language="JavaScript" src="../js/functiondetect.js"></script></head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">


<table width="480" border="0" cellspacing="0" cellpadding="0">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Balkan in kaart</td>
</tr>

  <tr>
    <td class="small">
    </td>
  </tr>
  <tr>
    <td>
    </td>
  </tr>
  <tr>
    <td>
      <!--- INHOUD --->
      <a name="top"></a>



      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<!---<div class="hoofdstuk"></div>--->
        <div class="hoofdstuk"><br>
          Balkan in kaart</div>
      <hr>
      Uitgebreid commentaar kaart 14 
      
      <hr>
      <br><b>14. Croatiae &amp; circumiacentiu(m) Regionu(m) versus Turciam nova
      delineatio (Nieuwe kaart van Kroatië en de omliggende gebieden die
      tegen Turkije aanliggen). (Toegeschreven aan Cornelius de Iudaeis) Z.p. z.j.
      (Antwerpen ca. 1598. Schaal 1 : ca. 930.000. 27 x 34 cm en 27 x 34 cm.<br>
      UB Leiden, coll. Bodel Nijenhuis port. 123 nr. 138 en port. 168 nr. 65)<br>
      <br>
      kaart&nbsp; <a href="images/html/14a.html" target="_top">14a</a> en <a href="images/html/14b.html" target="_top">14b</a></b><br>
      <br>¶ Over deze fraaie dubbelkaart van Kroatië en Bosnië met de
      Habsburgse keizer in het Westen en de Ottomaanse sultan in het Oosten is
      weinig bekend. De naam van de maker wordt niet vermeld evenmin als de
      plaats waar hij gedrukt is. Gelukkig bestaat er een verwante kaart met
      dezelfde titel en schaal in het tweede deel van de <i>Speculum Orbis
      Terrae</i>, 1593 uitgegeven door de erven van Gerard de Jode in Antwerpen.
      Deze zeldzame atlas vormt de tweede vermeerderde druk van diens <i>Speculum
      Orbis Terrarum</i> uit 1578. De toegevoegde kaarten zijn van de hand van
      ‘plaetsnyder’ Cornelis de Jode, die 1595 toetreedt tot het Antwerpse
      Lucasgilde en in 1600 overlijdt. De kaart van 1593 is wel een decimeter
      hoger én smaller en toont behalve Kroatië en Bosnië ook de Steiermark
      en een deel van Hongarije, maar nog geen keizer en sultan. De cartouche
      vermeldt behalve de titel ook de naam Cornelius de Iudaeis. De latere
      dubbelkaart beperkt zich tot Kroatië en Bosnië en voegt de vorstelijke
      scènes toe, verder lijkt ze identiek. Toch tonen de vaandels van de
      troepen ten westen van de Glyna flu. (nog steeds de Glyna, een riviertje
      in het huidige Kroatië) geen halve maan meer, ook op de toren van Wyhisz
      (het huidige Biha&#263; in de noord­west-punt van Bosnië) is die
      verdwenen. Wat is hier aan de hand?<br>
      <br>
      Het jaar van uitgave is om en nabij te bepalen, ook de context is te
      achterhalen. De kaart stamt waarschijnlijk uit de laatste jaren van de
      16e eeuw, uit de tijd van de Dertienjarige Oorlog, 1593-1606. Met het
      mislukken van het eerste beleg van Wenen (1529) is een einde gekomen aan
      de opmars van de Ottomanen in Europa. Op een strook aan de west- en noordzijde na is
      Hongarije in Ottomaanse handen gekomen. Daardoor is het op deze kaart
      afgebeelde gebied grenszone geworden. Het front komt tot rust: de bij de
      Vrede van Edirne (1568) bereikte grenzen worden tot 1593 gerespecteerd.
      Aan Habsburgse zijde spreekt men echter tegen die tijd over een ‘nieuwe
      kruistocht’ en van ‘Osmaanse decadentie’. Een incident aan de
      grens van Kroatië en Bosnië (een Bosnische pasja wordt gedood bij een
      strooptocht in Kroatië) wordt door de Porte als <i>casus belli</i>
      aangegrepen. Op de dubbelkaart zijn troepen te zien van Ottomaanse (herkenbaar aan de halve maan op de
      vaandels) en Oostenrijkse signatuur (met het gezicht in oostelijke
      richting). De verst vooruitgeschoven Ottomaanse regimenten staan in het
      midden van het linkerblad aan de Glynarivier, de Oostenrijkse ten
      zuidwesten daarvan ongeveer tegenover Wyhisz. Verder staan grotere
      eenheden van de Ottomanen ten zuiden van Gradiska, een stad die nog steeds
      op de noord­grens ligt van Bosnië. Het duidelijkste teken van de strijd
      gaat om de stad Wyhisz (Biha&#263;), getuige de ruiter ten oosten daarvan
      en de lansiers aan de andere zijde.<br>
      <br>
      Aangezien tijdens die Dertienjarige Oorlog verder weinig militaire actie
      heeft plaatsgevonden in het hier afgebeelde grensgebied (zie <i><a href="1a.html#3">Strijd om de hegemonie</a></i>) moet de kaart betrekking hebben op
      het genoemde incident. De persoon die wordt aangeduid als ‘R.K.M.
      efigies’ is dan keizer Rudolf II, de knielende persoon is wellicht de
      lokale bevelhebber (de Ban van Kroatië) die gespiest op een lans het
      hoofd van de Bosnische pasja Hassan aanbiedt en met de linkerhand diens
      gebroken kromzwaard. Minder duidelijk is de betekenis van het andere stel.
      Dat met ‘T.K. Contrafattur’ de sultan bedoeld is, ligt mede gezien de
      kleding voor de hand. Is de veronderstelling omtrent de andere afbeelding
      juist, dan zou het Murad III (1574-1595) moeten zijn. Wie met ‘T.K.
      Swester’ bedoeld is lijkt niet te achterhalen: een zuster van de sultan
      die iets probeert af te smeken? Na dertien jaar heeft de oorlog de
      geopolitieke verhoudingen in dit deel van Zuidoost-Europa nauwelijks
      veranderd, maar uitgerekend het machtige fort van Biha&#263; wordt
      Habsburgs (Kroatisch). De grote verliezen in mensen en geld hebben het
      Habsburgse Rijk evenzeer uitgeput als het Ottomaanse. Vandaar dat de
      sultan bij het vredesverdrag van Szitvatorok (1606) voor het eerst met de
      keizer op voet van gelijkheid onderhandelt. [Harrie Teunissen &amp; John
      Steegh]<br>
      <br>

      <br>

        	<table border="0" cellspacing="0" cellpadding="0">
        	<tr>
        		<td colspan="2">
                </td>
        	</tr>
        	<tr>
        		<td bgcolor="#002E65" colspan="2"><img src="../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="kaart15.html" class="hornav">volgende pagina</a></td>
        	</tr>
        	<tr>
        		<td colspan="2"><img src="../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</html>

