<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>Balkan in kaart</title>
<!--- stylesheet --->
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css">
<script language="JavaScript" src="../js/index.js"></script>
<script language="JavaScript" src="../js/browser_stylesheet.js"></script>
<script language="JavaScript" src="../js/printbug.js"></script>
<script language="JavaScript" src="../js/functiondetect.js"></script></head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">


<table width="480" border="0" cellspacing="0" cellpadding="0">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Balkan in kaart</td>
  </tr>


  <tr>
    <td class="small">
    </td>
  </tr>
  <tr>
    <td>
    </td>
  </tr>
  <tr>
    <td>
      <!--- INHOUD --->
      <a name="top"></a>



      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<!---<div class="hoofdstuk"></div>--->
        <div class="hoofdstuk"><br>
          Balkan in kaart</div>
<p><i>Tentoonstelling van 4 september tot 16 oktober 2003 in de Universiteitsbibliotheek<br>
Samenstelling: Harrie Teunissen en John Steegh</i></p>
        

      
      
      <br><b><a href="Inleiding.html#I">Inleiding</a></b>
      <p><b><a href="object1.html">Tentoonstelling</a></b><br>
      <br>
      <a href="Begeleidend_esssay.html"><b>
      Inhoud begeleidend essay</b></a></p>
      <br> 
      
      <br>
      
      <hr>
        

      
      
      Begeleidend essay 1 
      
      <hr>
      <br><a name="1">1.</a>&nbsp; Wat zegt de naam Balkan?<br>
      <br>
      Deze inleiding van
      de catalogus ‘Balkan in kaart’ geeft geen overzicht van de
      ontwikkeling van de cartografie van de Balkan. Daarvoor ontbreekt het, met
      name voor de 19e en 20e eeuw, aan de nodige studies, zeker in voor ons
      toegankelijke talen. Wel gaat ze in op de historische en geografische context
      van de tentoongestelde kaarten. In drie hoofdstukken worden enkele
      kwesties aan de orde gesteld die de geschiedenis van identiteit op de
      Balkan bepalen. Het eerste schetst de opkomst van de term Balkan voor
      het zuidoosten van Europa en de merkwaardige beeldvorming rond die naam.
      Dan volgt een overzicht van politieke en militaire grensverleggingen op de
      Balkan van de 16e tot en met de 20e eeuw; ter sprake komen met name de
      rivaliteit tussen Habsburgers en Ottomanen, het ontstaan van nationale
      staten en een overzicht van de Balkanoorlogen tot de balkanisering van
      Joegoslavië. Het laatste hoofdstuk bespreekt de overgang van de centrale
      rol van de religieuze identiteit in het Ottomaanse millet-systeem naar de
      politieke symboliek van nationale mythes. Deze inleiding gaat nauwelijks
      in op vakdiscussies, wel is een lijst met geraadpleegde literatuur
      opgenomen.<br>

      <br>In deze inleiding is systematisch onderscheid gemaakt tussen
      ingezetenen van een staat (Turk, Serviër, met hoofdletter dus) en mensen
      die een bepaalde taal spreken (turk, serviër, met een kleine letter). Dat
      zijn op de Balkan bijzonder relevante verschillen! Juist de
      nationalisten proberen van iedere serviër een Serviër te maken. Vandaar
      dat het woord Turk alleen met een hoofdletter wordt geschreven vanaf de
      oprichting van de republiek Turkije. Voor die tijd gaat het staatkundig om
      Ottomanen en wat taal betreft om turken, albanezen, serviërs, grieken,
      enzovoorts.<br>
      <br>
      <br>
      <i><a name="2">‘Turkije in Europa’</a></i><br>
      Het woord ‘balkan’, woeste berg(keten), komt met de Ottomanen naar
      Zuidoost-Europa. In de 15e eeuw noemen turken
      de bergrug die van oost naar west dwars door Bulgarije loopt zo; in het
      Slavisch heet die: Stara Planina. Vanaf eind 16e eeuw dringt de benaming
      ‘Balkan’ in berichten door als equivalent van het antieke Haemus. Nu
      kleeft aan deze Haemusberg(keten) een hardnekkige mythe. De historicus
      Polybius stelde meer dan 2000 jaar geleden dat vanaf haar top bij helder
      weer de Zwarte Zee, de Adriatische Zee én de Donau te zien waren. De
      geograaf Strabo, die dit vergezicht te vergezocht vond, beschouwde het
      Haemusgebergte wel als de grote waterscheiding en als de natuurlijke grens
      tussen de Thracisch-Helleense wereld enerzijds en de barbaarse gebieden
      langs de Donau anderzijds. Op basis van dit klassieke verhaal reproduceren
      geografen eeuwen lang de opvatting dat de Haemus de majestueuze bergketen
      vormt die van de Zwarte Zee naar de Adriatische Zee en vandaar via de
      Albanese en de Dinarische Alpen naar de Golf van Venetië in het
      noordwesten loopt, en via het Pindusgebergte naar de Peloponnesos in het
      zuiden. Deze historisch-geografische mythe rond de ‘Haemi montes’, die
      men ook terugvindt op Ptolemaeus-kaarten uit de Middeleeuwen, ligt ten
      grondslag aan de uitbreiding van de naam Balkan. In 1808 introduceert de
      Duitse geograaf August Zeune het begrip ‘Balkanschiereiland’;
      aanvankelijk met weinig succes. West-Europa blijft bij zijn varianten op
      ‘Turkije in Europa’ en het Ottomaanse Rijk hanteert nog steeds
      ‘Roemeli’ (land der Romeinen). Hoewel in de 19e eeuw duidelijk wordt
      dat die ononderbroken bergketen niet bestaat, wordt door de territoriale
      teruggang van ‘Europees Turkije’ de naam Balkan na 1878 toch dè
      geografische aanduiding van heel Zuidoost-Europa. Geen ander deel van
      Europa kent zoveel verschillende landschapstypen, maar woeste bergen
      karakteriseren de regio. In dat opzicht is de recente naam Balkan
      adequaat.
      <br><i><br>
      <a name="3">
      Fysische en sociale geografie van de Balkan</a></i>
      <br>De
      fysisch-geografische structuur van het schiereiland heeft grote gevolgen.
      Zelfs over kleine afstanden zijn er grote verschillen in klimaat en
      vegetatie.
      Verdroging van het binnenland is er net zo’n probleem als in Spanje, en
      de Sava, de Vardar en de Maritsa zijn mede daardoor ongeschikt als
      handelsrivieren. Vaak verhinderen bergen regelmatige contacten tussen
      bewoners
      van de ene vallei met de volgende en werken compartimentering van de macht
      in de hand. Oude tradities leven zo makkelijker voort tot in de moderne
      tijd. Dit geldt ook voor het stelsel van Romeinse wegen, dat nog eeuwen
      lang door de Ottomanen wordt gebruikt. Voorzien van karavanserais en
      haltes voor de wisseling van paarden vormt het de basis voor hun
      postsysteem. Maar in de loop van de 19e eeuw verliezen deze oude
      verbindingen
      aan betekenis. In de ontwikkeling van spoorwegen blijft de Balkan
      zuidelijk van de Donau duidelijk achter, ook vergeleken met
      Centraal-Europa.
      De demografische ontwikkeling op de Balkan loopt aanvankelijk parallel
      met die van de rest van Europa. Na de Ottomaanse verovering kent de regio
      in de 16e eeuw voorspoed en een snelle bevolkingsgroei. De grote crisis
      begint pas eind 17e eeuw, als oorlogen en hongersnoden hun tol eisen.
      Terwijl elders vanaf de 18e eeuw met overheidsmaatregelen epidemieën
      snel onder controle zijn, woekeren deze op de Balkan nog een eeuw langer
      door. De demografische sprong komt dus later. Bij de eerste Ottomaanse
      volkstelling (1831) heeft Europees Turkije zo’n 10 miljoen inwoners.
      Met Servië, Kroatië en Roemenië erbij zijn het er 20 miljoen. Maar in
      1920 telt de Balkan 42,5 miljoen mensen en groeit de bevolking harder dan
      elders in Europa. Deze demografische druk leidt – met name bij slechte
      oogst – tot banditisme en later tot grote emigratiegolven naar de Nieuwe
      Wereld. De opkomst van een stedelijke samenleving, met kleine gezinnen,
      moderne consumptie, industrie en dienstensector, is pas een zaak van de
      laatste generaties. Tot ver in de 20e eeuw domineren boeren en dorpen de
      Balkan. Zij is daardoor voor moderne Europeanen een achtergebleven gebied
      op de grens van Europa en het Midden-Oosten. Maar deze typering legt ook
      de hegemonie van het Westen bloot.<br>
      <br><i><br>
      <a name="4">
      De Balkan in West-Europese ogen</a></i>
      <br>Van
      de 16e tot de 18e eeuw wordt het Ottomaanse Rijk vooral gezien als
      culturele eenheid. Het beeld in West-Europa van deze Oriënt slingert heen
      en weer tussen afwijzing en bewondering. Een aardige afspiegeling hiervan
      vormen de brieven van Lady Mary Wortley Montagu over haar reis van Londen
      naar Istanboel in 1716-1718. Zij verkiest de merkwaardige symbiose van
      christendom en islam in Europees Turkije boven de oorlogen in Hongarije en
      Transsylvanië die in de 17e eeuw meer dan een miljoen katholieke en
      protestantse doden hebben geëist. Als vrouw van de Engelse ambassadeur
      bij de Hoge Porte komt zij vooral in contact met de elite van het Rijk. In
      Edirne leert ze de succesvolle krasjesmethode tegen de pokken kennen. De
      vaccinatie van kinderen met menselijke smetstof zal zij, ondanks grote
      weerstand, in West-Europa verbreiden. Deze aristocratische feministe
      beschrijft de Turkse baden in Sofia als het café der vrouwen. Voor haar
      vriendinnen in Engeland zingt zij de lof van de gezichtssluier waardoor ze
      incognito Istanboel kan verkennen.<br>
      <br>In
      de loop van de 18e eeuw raakt het oriëntaalse beeld van de Europese
      provincies
      van het Ottomaanse Rijk op de achtergrond. De Verlichting ontdekt het
      andere Europa: de landen tussen Oost en West, met aparte geografische en
      culturele eigenschappen. De filosofische reiziger reist ook in de tijd,
      want de observatie van zeden en gewoonten, talen en werkwijzen, ‘vooral
      van volkeren die nog niet beschaafd zijn’, werpt nieuw licht op duistere
      passages uit de eigen geschiedenis. Midden 19e eeuw is deze zienswijze
      cliché geworden en karakteriseren schrijvers en journalisten de
      volkeren van Oost-Europa als ‘tussen Europa en Azië, tussen beschaving
      en barbarij’ (Balzac). West-Europa is de maatstaf met zijn
      Verlichting, industrie en koloniën. In een dergelijke ‘géografie
      humaine’ krijgt de Balkan de status van een halfontwikkelde en halforiëntaalse
      beschaving. Dit stereotype werkt negatieve zelfwaarneming in de hand.<br>
      <br><i><a name="5">Hoe
      de Balkan zichzelf ziet</a></i>
      <br>De
      beroemdste 17e-eeuwse Turkse reiziger is Evliya Çelebi, met nauwe
      contacten
      met het hof in Istanboel. Zijn ‘Seyahatname’ staat vol
      cultuurhistorisch
      materiaal over de Europese provincies van Roemeli. Çelebi geeft
      nauwkeurige beschrijvingen van marktsteden, forten en moskeeën. Zijn
      reisverslagen zijn van bijzonder belang voor onze kennis over de verbrei­ding
      van de islam en van soefi-ordes op de Balkan. Voor hem vormen de
      Europese en Aziatische delen van het Ottomaanse Rijk een eenheid. In de
      18e eeuw openen Ottomaanse vazalstaten echter hun poorten voor de Europese
      Verlichting. Zo vergroot de Griekse prins Constantijn Mavrocordat,
      tussen 1730 en 1769 afwisselend vazal-heerser over Moldavië en Walachije,
      zijn speelruimte tussen zijn sultan enerzijds en de Habsburgse keizer en
      de Russische tsaar anderzijds. Als verlicht despoot schaft hij
      lijfeigenschap
      af, al blijft de grond in handen van bojaren en kloosters, en sticht hij
      academies in Ia&#351;i en Boekarest.
      <br>In
      de 19e eeuw, met de opkomst van natiestaten op de Balkan, wordt de
      negatieve beeldvorming van het Westen door de elite in hoge mate geïnternaliseerd.
      Voorbeeld: in een novelle uit 1895 schetst de Bulgaarse schrijver
      Konstantinov de tegenstelling tussen de Europese beschaving en zijn
      onsterflijke held Bai Ganjo Balkanski. Deze Bulgaarse tegenhanger van de
      latere Tsjechische soldaat Schwejk trekt in zijn boerenkledij naar het Wes­ten.
      Als hij in Europees pak terugkeert, wordt de disharmonie tussen zijn
      uiterlijk en zijn karakter potsierlijk. In de oppervlakkige imitatie van
      Europese zeden zonder de verinnerlijking van Europa’s waarden
      kritiseert Konstan­tinov de parvenu’s van de Balkan. In het eerste
      deel, over zijn heldendaden in Europa, stelt Bai Ganjo slechts een
      primitieve clown voor. Bij zijn terugkeer op de Balkan wordt deze
      ‘nouveau riche’ een gevaarlijke barbaar, dat wil zeggen een corrupte
      politicus. De Balkan verschijnt hier als een tragikomische overgang
      tussen verschillende werelden. In de Balkanliteratuur, van Ivo Andri&#263;
      tot Ismael Kadare, staat niet voor niets de brug centraal als metafoor
      voor hun geschiedenis. En de kapotgeschoten brug van Mostar vormt het
      actuele symbool voor ontwrichte verhoudingen op de Balkan.<br>
      <br><i><a name="6">Kruitvat
      van Europa</a></i>
      <br>Confrontatie
      met de Balkan leidt gedurende de 19e eeuw geregeld tot desillusies. Het
      Europese filhellenisme dat de Griekse onafhankelijkheidsstrijd in de jaren
      twintig steunt, ontdekt spoedig de kloof tussen zijn ideaalbeeld van het
      klassieke Hellas en de ordinaire machtsstrijd tussen inheemse facties en
      tussen de grootmachten. Het latere romantisch nationalisme brengt
      avontuurlijke zielen wel tot idealisering van deze vrijheidsstrijd. Zo
      treedt in 1907 de Amerikaan Arthur Smith toe tot een vanuit Bulgarije
      opgezette Macedonische guerrillagroep. Voor deze slavofiel is de Balkan
      een mysterieus schaduwland en belichamen haar complotten en waaghalzerij
      de echte romantiek. Maar met de Balkanoorlogen (1912-1913) komt de
      negatieve term ‘balkanisering’ op, een begrip dat staat voor
      staatkundige versnippering en politieke instabiliteit. Door de Eerste
      Wereldoorlog kantelt het beeld definitief; de Balkan als kruitvat van
      Europa. De oorlog bezegelt het lot van de veelvolkerenrijken van
      Habsburgers en Ottomanen. Met het ‘Koninkrijk der Serven, Kroaten en
      Slovenen’ (het latere Joegoslavië) ontstaat wel een nieuwe
      meervolkerenstaat, maar het imago van het voortdurende geweld op de Balkan
      is voortaan gevestigd, ook in romans. In <i>‘The Secret of Chimneys’</i>
      (1925) staat de moord op prins Michael van Herzoslowakije en de bloedwraak
      van zijn kamerheer Boris Anchoukoff centraal. Het land uit deze detective
      is een creatie van Agatha Christie met Ekarest als hoofdstad. Het is een
      Balkanstaat vol woeste bergen, bevolkt door een ras van straatrovers. In
      de jaren dertig ontwikkelen de Balkanlanden zich tot monarchale
      dictaturen, maar een massale weerklank van fascisme en antisemitisme
      blijft beperkt tot de Roemeense IJzeren Garde. Orthodoxen en moslims
      bezien Hitlers haatdemonstraties tegen de joden in 1938 met verontrusting
      en verontwaardiging. Tijdens de Tweede Wereld­oorlog beschouwen de
      nazi’s de Balkan als de voorbestemde economische en politieke
      uitlopers van het Groot-Duitse rijk in het zuidoosten. Dat diskwalificeert
      de ‘neutrale’ geografische term Zuidoost-Europa voor generaties.<br>
      <br><i><a name="7">Eén
      Europa of ‘botsende beschavingen’?</a></i>
      <br>‘Van
      Stettin aan de Oostzee tot Triëst aan de Adriatische Zee is een IJzeren
      Gordijn over het continent neergedaald’ verkondigt Winston Churchill in
      1946, deels vooruitlopend op de feiten. De geografische en politieke
      categorieën van de Koude Oorlog dringen de Balkan uit het westers
      bewustzijn, haar landen worden nu deel van Oost-Europa. Alleen
      Griekenland, de ‘bakermat der democratie’, behoort tot het ‘vrije
      Westen’. De ineenstorting van de communistische regimes na 1989
      verstoort de vertrouwde tweedeling en voedt bij politici, wetenschappers
      en journalisten de behoefte aan andere geografische indelingen. Termen als
      Centraal-Europa en Balkan spelen opnieuw een rol. Milan Kundera stelde
      overigens al in 1984 dat opstanden in Hongarije (1956),
      Tsjecho-Slowakije (1968) en Polen (1956, 1970, 1981) geen Oost-Europese,
      maar westerse drama’s zijn. Niet de politieke overmacht van de
      Sovjet-Unie, maar een gemeenschappelijke Cen­traal-Europese cultuur is
      beslissend voor de bevestiging van de eigen identiteit van deze naties. De
      afbakening van Centraal-Europa tegenover Rusland is hier duidelijk, maar
      waar zijn grens met de Balkan ligt blijft ongewis.<br>
      In 1993 stelt de
      Amerikaan Samuel Huntington dat oorlogen tussen nationale staten of
      ideologieën verleden tijd zijn. Toekomstige conflicten volgen breuklijnen
      tussen culturen. In ‘Botsende beschavingen’ poneert hij een nieuwe
      oostgrens van de westerse beschaving die het grootste deel van de Balkan
      in één kamp met Rusland plaatst. Het IJzeren Gordijn komt slechts
      tijdelijk
      in de plaats van de eeuwenoude breuklijn tussen West en Oost. Het nieuwe
      Oost-Europa blijft gereserveerd voor de regio’s die zich onder
      bescherming
      van de orthodoxe kerk of van de islam hebben ontwikkeld. Op de Balkan valt
      deze grens samen met de historische scheiding tussen Oostenrijk-Hongarije
      en het Ottomaanse rijk. Hoewel de Klassieke Oudheid van Hellas van grote
      invloed was op de westerse beschaving, blijkt in zijn ogen uit de
      opstelling van het moderne Griekenland een culturele herschikking die
      dit land in de invloedssfeer brengt van het orthodoxe Rusland. Huntingtons
      boek heeft niet alleen in Griekenland verontwaardiging opgeroepen. Zijn
      criterium van het westerse christendom voor toelating van nieuwe leden tot
      Europese Unie en NAVO hebben ook (elders) op de Balkan geleid tot felle
      kritiek. De geografische afbakening van de Balkan blijft dus omstreden.
      De volgende impressie van de afzonderlijke ‘Balkanlan­den’
      concretiseert
      hun ambivalente imago.<br>
      <br><i><a name="8">De
      Balkanvolkeren en Europa</a></i>
      <br>Zoals
      andere nationaliteiten kennen ook moderne <i>Grieken</i> een hiërarchie
      van identiteiten. De meesten zullen zich eerst Griek of Griekse noemen,
      dan Kretenzer, Thessaliër, Epiroot etc., en dan Europeaan. Pas daarna
      rekent men zich tot de Balkan of tot de mediterrane wereld. Die
      Balkan-identiteit zal in Athene minder sterk zijn dan in Thessaloniki, de
      oude Macedonische havenstad met haar prestigieuze ‘Institute for
      Balkan Studies’. Dat <i>Albanië</i> tot de Balkan hoort is onomstreden;
      Albanezen laten zich er vaak op voorstaan dat zij het oudste volk van de
      Balkan zijn. Toch vatte de toenmalige president Sali Berisha in 1995
      zijn programma samen met de woorden: ‘Democratie, Albanië en
      Europa’, terwijl men in hetzelfde jaar waarschuwt dat Kosovo een nieuw
      kruitvat op de Balkan wordt. <i>Roemenië</i> benadrukt regelmatig zijn
      historische rol als voorpost van de latijnse cultuur in een zee van
      halfgeciviliseerde slaven en turken. Het heet dan ook niet verstandig
      Roemenië een Balkanland te noemen, die grens ligt voor hen bij de Donau.
      Toch is volgens de schrijver Eugène Ionesco het harde optreden van de
      IJzeren Garde in Roemenië niet toevallig, het vormt de uitdrukking van
      haar ‘donkere Balkanziel’. Voor Hongarije vormen juist de Karpaten de
      grens van de Balkan. Transsylvanië, waar hongaren eeuwen lang
      domineerden,
      en zeker Hongarije horen tegenwoordig ‘natuurlijk’ tot Centraal-Europa.
      Duitse publicaties rekenen Hongarije echter nog steeds tot ‘Zuidoost-Europa’. 
      <i>Bulgarije</i> is het enige land dat zich ondubbelzinnig tot
      de Balkan rekent, ondanks frustraties over ‘het Ottomaanse juk’. Zo
      bezingt het volkslied de centrale bergketen als ‘Vader Balkan’. En een
      aardrijkskunde­boek voor het zevende schooljaar (1994) kent drie delen:
      Europa, het Balkanschiereiland en Bulgarije. Op het moment van <i>Turkije</i>’s
      aanvraag tot toelating tot de Europese Gemeenschap presenteert zijn
      eerste-minister Turgut Özal in 1988 zijn uitdagende boek ‘Turkey in
      Europe and Europe in Turkey’. Hierin kritiseert hij de versleten clichés
      van Oost-West en barbaars-geciviliseerd; ook stelt hij dat de Ottomaanse
      verovering van de Balkan de orthodoxe kerk aldaar behoed heeft voor de
      ondergang. En recenter roepen de oorlogen in Bosnië en Kosovo bij
      Turkse moslims niet minder sterke hartstochten op dan drie decennia
      geleden rond Cyprus. Naast Albanië is <i>Joegoslavië</i> het enige
      Balkanland dat een autonoom communistisch regime heeft gekend. Dit
      Joegoslavië van Tito ontworstelt zich aan de Oost-Westpolitiek van de
      Koude Oorlog en speelt een prominente rol in de beweging van niet-gebonden
      landen. Men keek neer op de positie van landen als Bulgarije, Hongarije
      en Tsjechoslowakije als vazallen van de SovjetUnie. Terwijl deze landen
      zich bevrijden van de communistische dictatuur, leidt de
      ‘balkanisering’ van Joegoslavië tot vijf nieuwe staten. Daarop volgende
      ‘zuiveringen’ leiden in Srebrenica tot de grootste massamoord in het
      Europa van na de Tweede Wereldoorlog.<br>
      <br>
      <br>

        	<table border="0" cellspacing="0" cellpadding="0">
        	<tr>
        		<td colspan="2">
                </td>
        	</tr>
        	<tr>
        		<td bgcolor="#002E65" colspan="2"><img src="../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="1a.html" class="hornav">volgende pagina</a></td>
        	</tr>
        	<tr>
        		<td colspan="2"><img src="../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</html>

