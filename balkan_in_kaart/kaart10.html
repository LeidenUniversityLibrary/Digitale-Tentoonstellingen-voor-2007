<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>Balkan in kaart</title>
<!--- stylesheet --->
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css">
<script language="JavaScript" src="../js/index.js"></script>
<script language="JavaScript" src="../js/browser_stylesheet.js"></script>
<script language="JavaScript" src="../js/printbug.js"></script>
<script language="JavaScript" src="../js/functiondetect.js"></script></head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">


<table width="480" border="0" cellspacing="0" cellpadding="0">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Balkan in kaart</td>
</tr>

  <tr>
    <td class="small">
    </td>
  </tr>
  <tr>
    <td>
    </td>
  </tr>
  <tr>
    <td>
      <!--- INHOUD --->
      <a name="top"></a>



      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<!---<div class="hoofdstuk"></div>--->
        <div class="hoofdstuk"><br>
          Balkan in kaart</div>
      <hr>
      Uitgebreid commentaar kaart 10 
      
      <hr>
      <br><b>10. Giacopo di Castaldi. Geographia particulare d’una gran parte
      dell’ Europa, nuovame[n]te descritta co i confini suoi, e prima verso
      leva[n]te e il meridiano di Consta[n]tinopoli, e da pone[n]te il meridiano
      della mag(nifi)ca cita di Venetia, et da tramo[n]tana il parallelo di
      Vienne in Austria, e verso ostro il paralello che passa per il mezzo dell’
      isola di Candia [...]. Opera Nuova di Giacopo di Castaldi. (Afzonderlijke aardrijkskunde van een groot deel van Europa, opnieuw
      beschreven met zijn grenzen bepaald op de lengtecirkel van Constantinopel
      in het Oosten, op de lengtecirkel van de luisterrijke stad Venetië in het
      Westen, op de breedtecirkel van Wenen in Oostenrijk in het Noorden en op
      de breedtecirkel die midden over het eiland Kreta loopt in het Zuiden
      [...]. Een nieuw werkstuk van Giacopo di Castaldi). Venetië / Rome
      1559-1560. Schaal 1 : ca. 1.740.000. In een vitrine de vellen 1 en 2: 35,5
      x 52 en 35,5 x 52 cm. In de aansluitende vitrine de vellen 3 en 4: 48,5 x
      53 en 49 x 54 cm.<br>
      &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
      (UB Leiden, coll. Vossius, 002-06: 013, 014, 017, 018)<br>
      <br>
      kaart&nbsp; <a href="images/html/10a.html" target="_top">10a</a>, <a href="images/html/10b.html" target="_top">10b</a>,
      <a href="images/html/10c.html" target="_top"> 10c</a> en <a href="images/html/10d.html" target="_top"> 10d</a></b><br>
      <br>
      ¶ Giacopo di Castaldi (ca. 1500-1566), ook wel Jacopo di Gastaldo of Jacobus
      Gastaldus genaamd, is midden 16<sup>e</sup> eeuw de grote ‘cosmograaf
      van de Republiek Venetië’. Afkomstig uit Piémonte en opgeleid tot
      ingenieur duikt meester Giacopo ca. 1542 op in de lagunestad. Daar sluit
      hij vriendschap met de secretaris van de senaat Ramusio, die een
      ‘Navigationi et Viaggi’ heeft geschreven die hij later van kaartjes
      zal voorzien. Hij stort zich enthousiast op de aardrijkskunde, beoefent de
      astronomie en treedt op als bouwmeester. In 1553 ontwerpt hij de twee
      grote frescokaarten voor de ‘Sala del serenissimo Principe’ in het
      dogepaleis. In 1558 wordt hij benoemd tot hoogleraar in de geografie. Na
      1563 treedt hij op als technisch adviseur van de beheerder van de
      waterwegen van Venetië. Als zodanig onderzoekt hij transport- en
      afvalproblemen, wat blijkt uit enkele gedetailleerde rivier- en kanaalkaarten
      van zijn hand. Zijn grote faam heeft Castaldi echter te danken aan de vele
      landkaarten die hij heeft gemaakt. Van 110 kaarten zijn titel en jaar van
      uitgave bekend. De oudste kaarten, uit 1544, zijn van Spanje en Sicilië.
      Van de laatste maakt Ortelius een verkleinde kopie voor zijn Theatrum
      Orbis uit 1570. In 1546 verschijnt een wereldkaart van Castaldi die Gerard
      de Jode 1555 in Antwerpen opnieuw uitbrengt. In hetzelfde jaar 1546 komen
      van zijn hand drie kaarten uit:&nbsp;<br>
 1.
      Descriptio totius Ungariae, Transylvaniae, Valachiae, com parte Poloniae,
      Podoliae et Russiae, 2. Descriptio totius Silesiae, Moraviae, Austriae cum
      parte Franconniae et Bavariae en 3. Descriptio Bulgariae, Bociniae,
      Serviae et Rumaniae et parte Italiae: totiusque Sclavoniae. Deze afdrukken
      van houtgravures, die bijna heel Zuidoost-Europa beslaan zijn helaas
      onvindbaar. In 1548 verschijnt in Venetië Castaldi’s vermaarde uitgave
      op zakformaat van de Geografie van Ptolemeus met aanvullingen en
      verklaringen van de wiskundige en geograaf Sebastian Münster uit Basel.
      Het boek bevat zestig kopergravures, deels gebaseerd op de kaartjes van Münster,
      maar ook met nieuwe kaartjes van hemzelf. In 1556 komen de eerste delen
      uit van Castaldi’s gewaagde projecten om heel Afrika en heel Azië in
      kaart te brengen. De kaarten van Castaldi, ook die van Zuidoost- Europa,
      vormen een belangrijke bron voor Mercator; voor de beroemde wereldkaart in
      zijn projectie en voor zijn ‘Atlantis’.<br>
      <br>
      In 1559-1560 verschijnen in Venetië en Rome de vier bladen van zijn
      inmiddels zeer zeldzame kaart van Zuidoost-Europa, de oudste op deze
      tentoonstelling. Deze kaart, in conische globeprojectie, is gebaseerd op
      oudere deelkaarten van dit gebied, o.a. van Castaldi zelf, op
      portolaankaarten en op reisverslagen. Opvallend aan de Balkankaart is dat
      de vele eilanden in de Egeïsche Zee en de eilandrijke Dalmatische kust
      weliswaar vergroot maar verder redelijk precies zijn weergegeven. Let eens
      op de vormen van Lemnos en Lesbos, de Balkankaart van Sanson (<a href="images/html/17.html" target="_top">nr.
      17</a>) uit
      1700 is daar heel wat grover. Er zijn meerdere punten waarop Castaldi het
      pleit wint: Sanson laat het meer van Ianna (Ioánnina) afwateren naar de
      Egeïsche Zee, terwijl Castaldi terecht aangeeft dat er geen afwatering
      is. Op grote stukken van het vasteland zijn de verhoudingen echter
      behoorlijk onnauwkeurig. Zo is de Dobroedsja op de kaart twee keer zo
      breed als de afstand Sophia - Philipopuli (Plovdiv); in werkelijkheid
      geldt het omgekeerde. Merkwaardig is dat alleen de noordelijke helft van
      Kreta wordt weergegeven, terwijl dat grote eiland nog steeds Venetiaans
      is. Toch vormt deze oude kaart een prachtige uitdrukking van de positie
      van de republiek Venetië in de oostelijke helft van de Middellandse Zee.
      Als na het mislukte beleg van Wenen in 1529 een patstelling ontstaat
      tussen Ottomanen en Habsburgers, blijft Venetië een doorn in de flank
      van de Porte. Voor zijn handel met de Levant zijn de Ionische eilanden
      vitale pleisterplaatsen. In 1537 landt een Ottomaanse vloot op Corfú, de
      poortwachter van de Adriatische Zee, maar admiraal Barbarossa weet de
      vesting Kerkira niet in te nemen. In 1540 moet de republiek wel haar
      laatste bruggenhoofd op de Peloponnesos, Napoli (Nauplion), opgeven, maar
      dan is het vrede. Venetië weet de lange ongelijke strijd tegen de Porte
      vol te houden door afwisselend zijn maritieme macht, zijn rijkdom of
      slimme diplomatie in te zetten. De vrede tussen doge en sultan verhindert
      overigens niet hun rivaliteit om het eiland Euboea (Negroponte), dat de
      toegang tot het vasteland afschermt. De Venetiaanse belangen vertekenen de
      kaart ook hier: Euboea en Attica zijn even breed weergegeven, maar het
      laatste is feitelijk twee maal zo groot. Deze kaart van Castaldi is geen
      kompaskaart (vergelijk <a href="images/html/13.html" target="_top"> nr. 13</a>), en dus minder geschikt voor zeevaart en
      zeeslagen. Het duurt nog tien jaar voor de strijd weer oplaait en de
      Ottomanen Cyprus op Venetië veroveren. In reactie daarop vernietigt de
      Heilige Liga van Spanje, de Kerkelijke Staat en Venetië in 1571 de
      Ottomaanse vloot bij Lepanto. [Harrie Teunissen]<br>
      <br>

      <br>

        	<table border="0" cellspacing="0" cellpadding="0">
        	<tr>
        		<td colspan="2">
                </td>
        	</tr>
        	<tr>
        		<td bgcolor="#002E65" colspan="2"><img src="../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="kaart11.html" class="hornav">volgende pagina</a></td>
        	</tr>
        	<tr>
        		<td colspan="2"><img src="../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</html>

