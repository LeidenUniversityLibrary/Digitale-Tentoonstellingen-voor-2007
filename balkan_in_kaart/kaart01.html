<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>Balkan in kaart</title>
<!--- stylesheet --->
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css">
<script language="JavaScript" src="../js/index.js"></script>
<script language="JavaScript" src="../js/browser_stylesheet.js"></script>
<script language="JavaScript" src="../js/printbug.js"></script>
<script language="JavaScript" src="../js/functiondetect.js"></script></head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">


<table width="480" border="0" cellspacing="0" cellpadding="0">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Balkan in kaart</td>
</tr>

  <tr>
    <td class="small">
    </td>
  </tr>
  <tr>
    <td>
    </td>
  </tr>
  <tr>
    <td>
      <!--- INHOUD --->
      <a name="top"></a>



      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<!---<div class="hoofdstuk"></div>--->
        <div class="hoofdstuk"><br>
          Balkan in kaart</div>
      <hr>
      Uitgebreid commentaar kaart 1 
      
      <hr>
      <br><b>1. <a href="images/html/1.html" target="_top"> General Constantin Teodorescu</a>
      &amp; professor Vasile Meritiu. România Mare cu numirele românesti ale
      tuturor localitatilor. (Groot-Roemenië met roemeense namen van alle
      plaatsen). Boekarest 1919. Schaal 1 : 650.000. 107 x 143 cm. (W.2p.12)</b><br>
      <br>
      ¶ U ziet Roemenië op zijn grootst. Voortgekomen uit de samenvoeging van
      twee vorstendommen die eeuwen lang vazalstaten waren van het Ottomaanse
      Rijk, heeft Roemenië tussen 1859 (het jaar van de personele unie tussen
      Moldavië en Walachije) / 1861 (het jaar van de fusie in één staat) en
      1919 zijn grondgebied meer dan verdubbeld.<br>
      <br>
      Van de buitengrenzen van 1859 is alleen nog de zuidgrens met (inmiddels)
      Bulgarije over, tussen Oltenia en Severin (de IJzeren Poort). De
      zuidelijke Dobroedsja is in bezit genomen tijdens de Tweede Balkanoorlog,
      die eindigt met de vrede van Boekarest (augustus 1913). Dat was een
      makkelijke overwinning, aangezien het Bulgaarse leger in het zuiden stond,
      tegenover een overmacht van Servische, Griekse en Ottomaanse troepen. Als
      in juli 1914 de Eerste Wereldoorlog losbarst, blijft Roemenië
      aanvankelijk neutraal, ofschoon er een geheim samenwerkingsverdrag
      bestaat met Oostenrijk-Hongarije, en de koning (Carol I) een vanuit
      familiale banden verklaarbare sympathie heeft voor de Duitsers. De
      publieke opinie in Roemenië slingert heen en weer tussen de Centrale
      Machten en de Geallieerden. Als Bulgarije Servië de oorlog verklaart en
      samen met Duitsers en Oostenrijk-Hongaren dat land onder de voet loopt,
      neigt men ertoe in dit op het oog winnende bondgenootschap te stappen. Als
      echter de Duitsers bij Verdun niet weten door te breken en Rusland onder
      generaal Broesilov een grote overwinning op Oostenrijk-Hongarije behaalt,
      laat de regering zich verleiden tot een alliantie met Rusland, het
      Verenigd Koninkrijk, Frankrijk en Italië (augustus 1916). Een grote rol
      hierbij speelt de geallieerde belofte dat Roemenië na de overwinning alle
      gebieden in de Dubbelmonarchie waar Roemenen wonen in bezit mag nemen. De
      oorlog lijkt in het begin net zo’n makkelijke als die tegen Bulgarije
      drie jaar eerder: de Roemeense troepen komen in volkomen onverdedigde
      gebieden als ze de Karpaten overtrekken, Transsylvanië in. Maar al snel
      zet OostenrijkHongarije met zware Duitse steun de verdediging op en de
      tegenaanval in. Tegelijk trekt Bulgarije (ook al met Duitse steun) de
      Dobroedsja binnen. Dan blijkt dat het leger militair weinig voorstelt: de
      linies storten aan beide fronten vrij snel in, en het leger slaat massaal
      op de vlucht. Aan de terugtocht komt pas een einde als Russische troepen
      in januari 1917 het restant van het leger helpen het front te
      stabiliseren langs de Karpaten, de rivier de &#350;iret en de monding van
      de Donau. Heel Walachije is verloren, Roemenië teruggebracht tot
      Moldavië. De revolutie in Rusland maakt de positie van Roemenië
      vervolgens onhoudbaar, en de regering ziet zich gedwongen vrede te sluiten
      met Duitsland, Bulgarije en Oostenrijk-Hongarije (april 1918). De
      zuidelijke Dobroedsja gaat weer verloren en ook moet territoir worden
      afgestaan aan de Dubbelmonarchie. Ofschoon een antibolsjevistische
      revolutie in Bessarabië de unie met het koninkrijk heeft geforceerd en
      daarmee het land weer behoorlijk groter wordt, is Roemenië in feite een
      Duits protectoraat.<br>
      <br>
      Niets wijst dus op wat luttele maanden later werkelijkheid zal zijn: het
      ontstaan van het Roemenië dat op deze kaart te zien is. De nederlaag van
      de Centrale Machten en dan het uiteenvallen van de veelvolkerenstaat&nbsp;
      Oostenrijk-Hongarije maakt enorme terreinwinst mogelijk. De zuidelijke
      Dobroedsja wisselt weer stuivertje, Transsylvanië kan in bezit worden
      genomen. Franse troepen, inmiddels vanuit Saloniki opgerukt tot Belgrado,
      dwingen echter in november 1918 een demarcatielijn af tussen Hongarije en
      Roemenië ongeveer langs de (groene) grenslijn tussen Cri&#351;iana en de
      Banaat aan de ene kant en Transsylvanië aan de andere kant (zie de
      streeknamen in rood op de kaart). De dynamiek van de opkomende
      Groot-Roemeens gedachte, gericht op de vereniging van alle Roemenen in
      één nationale staat, laat zich echter niet zo makkelijk remmen; voor het
      eerst in de geschiedenis manifesteert zich het roemeenstalige volksdeel
      als een constituerende, zelfs dominante gemeenschap in Transsylvanië en
      aangrenzende regio’s. Op een congres in Alba Iulia (1 december 1918)
      wordt de eenheid van Groot-Roemenië (România Mare) geproclameerd,
      inclusief de Boekovina, Maramure&#351;, Cri&#351;iana en de Banaat, en de
      Roemeense troepen trekken snel op naar het westen. De regering beroept
      zich op de voorwaarden waaronder zij in 1916 aan de oorlog is gaan
      deelnemen. De situatie in Hongarije is intussen zeer instabiel. De
      revolutionairen van Bela Kun, bondgenoten van de Sovjets in Rusland,
      grijpen de macht en de westerse Geallieerden kunnen het niet eens worden
      over wel of niet ingrijpen om de Rode opmars te stoppen. Dezelfde Fransen
      die eerder de Roemenen een halt hebben toegeroepen, nodigen nu het
      Roemeense leger uit mee te werken aan het omverwerpen van het nieuwe
      bewind in Boedapest. Roemenië trekt daarom op tot de grenslijn die in
      zijn ogen bij de voorwaarden van 1916 beloofd is: deze komt overeen met de
      stippellijn aan de westzijde van het land, met uitzondering van de
      zuidwestelijke helft van de Banaat, die immers al door de nieuwe
      Joegoslavische staat in bezit is genomen. Als de revolutie in Boedapest
      verder escaleert, trekken de Roemenen, na het Hongaarse leger opnieuw
      verslagen te hebben, weer op, eindigend met de bezetting van Boedapest.
      Aan deze bezetting komt pas een einde als admiraal Horthy bezit neemt van
      de stad en enige decennia leiding geeft aan ‘romp’-Hongarije (zie
      verder bij <a href="images/html/36.html" target="_top"> nr. 36</a>). De definitieve grenzen worden pas vastgesteld bij het
      Verdrag van Trianon (juli 1920) en liggen enige tientallen kilometers
      oostelijker dan de stippellijn op het grensgebied van Roemenië en
      Hongarije. Ook de Banaat wordt definitief verdeeld tussen Joegoslavië en
      Roemenië. Desondanks verblijven sindsdien miljoenen hongaarstaligen op
      Roemeens territoir. De verdragen van Versailles c.s. verplichten tot het
      eerbiedigen van de rechten van minderheden, maar de nieuwe Roemeense
      staat, ofschoon slechts voor ongeveer 70% door roemeenstaligen bewoond, is
      niet erg geneigd zich hier veel van aan te trekken. Daarmee is de basis
      voor nieuwe conflicten gecreëerd.<br>
      <br>
      Een geheel ander aspect van deze kaart is de cartografische kwaliteit
      ervan. Rekening houdend met de omstandigheden waaronder zij tot stand moet
      zijn gekomen is de kaart nauwkeurig en het drukwerk van aanvaardbaar
      niveau. Het is immers oorlog in een land dat net een bezetting achter de
      rug heeft! Ze is de uitdrukking van een al langer bestaande traditie in
      Roemenië, geïnspireerd door met name de Franse kaartenmakerij. Het is
      een mooie overzichtskaart met veel oog voor detail. Tegelijk is het
      propagandistisch haastwerk: sommige steden hebben nog hun hongaarse namen,
      ofschoon ze in het als roemeenstalig geclaimde gebied liggen (Satmar in
      plaats van Satu Mare, in het noordwesten), terwijl elders de nieuwe
      roemeense naam slechts in kleine letters is toegevoegd (Tîrgu Mure&#351;,
      op de kaart Sorrei, hongaarse naam Marosvasarhy, in Centraal-Transsylvanië).&nbsp;<br>
      [John Steegh]<br>
      <br>
      <br>

        	<table border="0" cellspacing="0" cellpadding="0">
        	<tr>
        		<td colspan="2">
                </td>
        	</tr>
        	<tr>
        		<td bgcolor="#002E65" colspan="2"><img src="../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="kaart02.html" class="hornav">volgende pagina</a></td>
        	</tr>
        	<tr>
        		<td colspan="2"><img src="../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</html>

