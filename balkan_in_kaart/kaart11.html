<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>Balkan in kaart</title>
<!--- stylesheet --->
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css">
<script language="JavaScript" src="../js/index.js"></script>
<script language="JavaScript" src="../js/browser_stylesheet.js"></script>
<script language="JavaScript" src="../js/printbug.js"></script>
<script language="JavaScript" src="../js/functiondetect.js"></script></head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">


<table width="480" border="0" cellspacing="0" cellpadding="0">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Balkan in kaart</td>
</tr>

  <tr>
    <td class="small">
    </td>
  </tr>
  <tr>
    <td>
    </td>
  </tr>
  <tr>
    <td>
      <!--- INHOUD --->
      <a name="top"></a>



      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<!---<div class="hoofdstuk"></div>--->
        <div class="hoofdstuk"><br>
          Balkan in kaart</div>
      <hr>
      Uitgebreid commentaar kaart 11 
      
      <hr>
      <br><b>11. <a href="images/html/11.html" target="_top"> Erkan-i harbiye</a> da’iresinde be-t-tersim fotolitografiya usuli
      üzere tab’-u temsil olunan Bosna vilayeti haritas&#305;d&#305;r sene
      1292 (Kaart van de provincie Bosnië, gedrukt en afgebeeld op
      fotolithografische basis, getekend op het bureau van de Generale Staf. Z.p.
      (Istanboel) 1292 (i.e. 1876-1877). 85 x 104 cm.&nbsp;&nbsp; (U.2j.1)</b><br>
      <br>
      ¶ Waarschijnlijk is dit de laatste kaart die de Ottomaanse
      militair-topografische dienst heeft kunnen maken van hun provincie
      Bosnië. Het jaar na voltooiing wordt het gebied immers bezet door
      Oostenrijk-Hongarije. In 1875 breekt in Herzegovina een opstand uit tegen
      hogere belastingen in de Roemelische provincies van het Ottomaanse Rijk.
      Die belastingverhoging wordt opgelegd om het inkomstenverlies te
      compenseren, ontstaan door misoogsten en hongersnood in Anatolië. De
      opstand slaat over naar Bosnië en is tevens gericht tegen het optreden
      van de lokale pasja’s. Het is het startsein voor een grootschalige
      crisis, waarbij de Russen van de gelegenheid gebruikmaken, het zwakke
      Ottomaanse leger in de pan hakken en binnen de kortste keren voor de
      poorten van Istanboel staan. Bij de door Rusland aan de Porte opgelegde
      Vrede van San Stefano (maart 1878), blijft Bosnië-Herzegovina nog
      Ottomaans. Maar vanwege de weerstand van de rest van Europa tegen
      Russische dominantie op de Balkan wordt het beheer over
      Bosnië-Herzegovina aan de Dubbelmonarchie toegewezen (Congres van Berlijn, juli 1878). De toevoeging van een miljoen slaven aan de
      bevolking van de Dubbelmonarchie is omstreden, mede omdat niet meteen
      duidelijk is of het gebied Oostenrijks of Hongaars zal zijn. In Zagreb (Agram)
      gaan zelfs stemmen op voor de vorming van een derde, slavische poot onder
      de monarch, bestaande uit Kroatië en Bosnië-Herzegovina. Nominaal blijft
      het gebied Ottomaans, maar eenmaal in bezit genomen laat Wenen er geen
      onduidelijkheid over bestaan wat het doel is: annexatie. Het is
      onwaarschijnlijk dat de Oostenrijkers de kaart nodig hebben bij de
      bezetting: de Ottomanen staan in 1873 toe dat een militair cartograaf het
      gebied rondreist. Wellicht heeft de kaart wel een rol gespeeld in het
      verzet van de Bosniërs tegen de bezetting, verzet dat overigens de
      militaire opmars nauwelijks kan hinderen, mede omdat door zware onderlinge
      strijd tussen moslims en christenen in recente jaren de verhoudingen zo
      verziekt zijn dat samenwerking, zelfs tegen een gemeenschappelijke vijand,
      niet aan de orde is.<br>
      <br>
      Behalve militair-strategisch heeft de ontoegankelijke en dunbevolkte
      provincie de Habsburgers weinig te bieden. De weinige steden, zoals Bosna
      Serai (Sarajevo), worden door moslims gedomineerd (nog in 1992 telt Banja
      Luka meer dan 50 moskeeën), in dorpen en valleien wonen wisselend
      orthodoxen, katholieken en moslims, maar zelden meerdere geloven in één
      dorp. Het is, met Albanië en Oost-Thracië, het sterkst geïslamiseerde
      gebied van Europa. Ofschoon er bruikbare bodemschatten aanwezig zijn, is
      exploitatie daarvan door slechte ontsluiting moeilijk. Dat neemt niet weg
      dat de beheerder, het federale Ministerie van Financiën in Wenen, zich
      fors met het gebied bemoeit en er voor het eerst een moderne administratie
      opzet. De Ottomanen besturen het met een staf van 120 man (laten het
      beheer dus in hoge mate over aan lokale pasja’s), de Habsburgers hebben
      er uiteindelijk bijna tienduizend nodig.<br>
      <br>
      De cartografie doet ouderwets aan. De wijze van tekenen van bergen,
      rivieren en plaatsen doet meer denken aan de 18<sup>e</sup>-eeuwse stijl
      van bijvoorbeeld Öttinger (zie <a href="images/html/18.html" target="_top"> nr.
      18</a>) dan aan de precisie van de
      militair-topografische kaarten van het Oostenrijks-Hongaarse leger (zie <a href="object2.html#7">
      nr. 7</a>). Toch is het een fraaie kaart, die het bergachtige karakter van de
      provincie goed doet uitkomen en waarbij de belettering van het
      Ottomaans-turks in arabische tekens, met lange halen om hele gebieden te
      dekken, een aparte schoonheid verleent. Het is een vondst in een
      achterafwinkeltje in het Aziatische deel van Istanboel. Pas na veel
      soebatten en vaak terugkomen bleek de winkelier tot verkoop te vermurwen
      ... voor een schappelijke prijs.&nbsp;<br>
      [John Steegh]<br>
      <br>

      <br>

        	<table border="0" cellspacing="0" cellpadding="0">
        	<tr>
        		<td colspan="2">
                </td>
        	</tr>
        	<tr>
        		<td bgcolor="#002E65" colspan="2"><img src="../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="kaart12.html" class="hornav">volgende pagina</a></td>
        	</tr>
        	<tr>
        		<td colspan="2"><img src="../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</html>

