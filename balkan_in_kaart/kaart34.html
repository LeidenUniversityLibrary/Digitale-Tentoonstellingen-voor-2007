<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>Balkan in kaart</title>
<!--- stylesheet --->
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css">
<script language="JavaScript" src="../js/index.js"></script>
<script language="JavaScript" src="../js/browser_stylesheet.js"></script>
<script language="JavaScript" src="../js/printbug.js"></script>
<script language="JavaScript" src="../js/functiondetect.js"></script></head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">

<table width="480" border="0" cellspacing="0" cellpadding="0">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Balkan in kaart</td>
</tr>

  <tr>
    <td class="small">
    </td>
  </tr>
  <tr>
    <td>
    </td>
  </tr>
  <tr>
    <td>
      <!--- INHOUD --->
      <a name="top"></a>



      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<!---<div class="hoofdstuk"></div>--->
        <div class="hoofdstuk"><br>
          Balkan in kaart</div>
      <hr>
      Uitgebreid commentaar kaart 34 
      
      <hr>
      <br><b>34. <a href="images/html/34.html" target="_top"> Nathalie Clayer</a>.
      Albanie. Bektachis. Uit: Nathalie Clayer, <i>L’Albanie,
      pays des derviches: les ordres mystiques musulmans en Albanie à l’époque
      post-ottomane (1912-1967)</i>. Berlijn 1990. 24 x 36 cm.&nbsp;&nbsp;&nbsp;&nbsp;
      (UB Leiden 8294 C 5)<br>
      <br>
      </b>¶ Dit simpele kaartje met 99 bektasji-tekkes wijst op een merkwaardige en
      invloedrijke mystieke orde van de islam binnen Albanië. De nummers
      verwijzen naar een omvangrijk repertorium verderop in het boek waarin alle
      bekende centra van deze soefi-orde in Albanië uit de periode 1912-1967
      apart aan bod komen. Voor zover bekend, vindt men daar systematisch uit­eengezet:
      de exacte plaats en een beschrijving van de tekke (tussen klooster en
      loge), de stichtingsdatum en de belangrijkste historische gebeurtenissen,
      de opeenvolging van sjeiks en de mausolea met hun heiligengraven, de
      religieuze, sociale, economische en politieke aspecten van het centrum en
      de bronnen van al deze gegevens. De bektasji’s vormen een van de twaalf
      nog bestaande soefi-ordes op de Balkan. De orde gaat terug op de
      spirituele meester Hadji Bektasj, ca. 1270 in Anatolië overleden. Zijn
      traditie kent enkele vertakkingen; zo beroepen alevieten in Turkije, in
      Bulgarije en tegenwoordig ook in Nederland zich ook op Hadji Bektasj. Maar
      zij vormen eerder een volkse religieuze gemeenschap dan een orde met haar
      initiaties, haar hiërarchie en haar celibaat voor de hogere ‘clerus’.
      Eigenlijk kan men pas van een orde spreken als Balïm Sultan haar rond
      1500 een regel geeft. Deze bektasjiye verspreidt zich over het Ottomaanse
      Rijk; het centrum blijft tot in de 20e eeuw het dorp Hadjibektasj, nabij
      Ankara. Via de janitsaren, het elitekorps van ‘opgepakte’
      christenjongens die bekeerd worden tot de islam, raakt zij verbreid op de
      Balkan, vooral in albanees gebied. In 1826 wordt de orde verboden als
      gevolg van de opheffing van die janitsaren. Veel tekkes worden verwoest,
      en leden duiken onder in andere soefi-ordes. Maar tijdens de Tanzimat (de
      hervormingen van 1839-1871), beleeft de orde een renaissance en neemt ze
      filosofische ideeën van de Verlichting op in haar leer.<br>
      <br>
      Rond 1900, als haar mystiek sterk verweven raakt met de politiek,
      inspireert zij mede de revolutie van de Jong Turken, maar ook speelt zij
      een beslissende rol bij de Albanese onafhankelijkheid. Naim Frashëri, de
      nationale dichter van Albanië, poogt de sjiïtische mythe van de slag
      bij Kerbela nog te promoten als een brede inspiratiebron voor de strijd
      tegen de soennitische Ottomanen, maar de invloed van zijn <i>Qerbeleja</i>
      blijft beperkt tot de bektasji’s. In Albanië vormen haar vele vrienden,
      leerlingen, derwisjen, sjeiks, vaders (baba’s) en grootvaders (dede’s)
      ongeveer eenvijfde van de moslims. Vooral in het zuiden van het land, maar
      ook rond Tirana en Krujë. Met hun 15% vormen ze in de jaren twintig en
      dertig in feite de derde religieuze gemeenschap van Albanië, na de
      soenniten (55%) en de orthodoxen (20%), maar nog vóór de katholieken
      (10%). Door het verbod van de soefi-ordes in Turkije in 1925 verhuist het
      spirituele hoofd van de orde, de dede-baba, naar Tirana dat nu het centrum
      wordt van de bektasjiye. Na de Tweede Wereldoorlog wordt de Albanese
      bektasjiorde evenals de andere religieuze gemeenschappen sterk gehinderd
      door de communistische autoriteiten. In 1967 wordt ook zij verdrongen door
      de staatscultus van het atheïsme. In deze donkerste nacht van de
      bektasjiye houden albanese tekkes in Detroit USA en Djakoviça in Kosovo
      de traditie levend. Na 1990 krabbelt de orde weer moeizaam overeind. De
      meeste tekkes en hun bibliotheken zijn echter verwoest en er leeft nog
      maar een handjevol derwisjen en baba’s. In 1993 wordt het zesde
      internationale congres van de Bektasjiye opnieuw gehouden in Tirana. Er
      komt nu ook materiële en financiële steun uit het buitenland, met name
      uit Iran. En de dede-daba in Tirana functioneert weer als het spirituele
      hoofd van de orde.<br>
      <br>
      Typisch voor de bektasjiye is hun syncretistische leer, die vaak dwars op
      de orthodoxe opvatting van de islamitische wet staat. Hadji Bektasj, de
      heilige stichter, wordt gezien als een manifestatie van imam Ali. Vandaar
      dat portretten van Hadji Bektasj en van Ali in alle tekkes te vinden zijn.
      Ali representeert de esoterische weg tot God, zoals Mohammed Zijn wet
      belichaamt. Allah, Mohammed en Ali vormen gedrieën dezelfde ene waarheid.
      De sjiïtische invloed komt ook tot uitdrukking in hun verering van de
      twaalf imams, zoals in Iran. Opmerkelijk is evenwel dat in hun esoterische
      leer deze twaalf imams op één lijn staan met de twaalf stammen van Israël
      en met de twaalf apostelen. De leer van de bektasji’s is pantheïstisch
      gekleurd, God circuleert immers in elk geschapen wezen. Het boek van de
      Koran staat op één lijn met Zijn schepping en met de goddelijke
      inspiratie die zich ontvouwt in het hart van de mens. Bektasji’s geloven
      ook in zielsverhui­zing. Op moreel vlak geldt de maxime die de baba hun
      oplegt tijdens de initiatie: ‘Wees meester van je hand, van je tong en
      van je lendenen.’ Bektasji’s bidden niet vijf maal per dag richting
      Mekka en frequenteren geen moskeeën. Wel buigen zij voor de meester die
      hen leidt op de weg van onthechting en ontlediging, opdat God zich kan
      manifesteren. Men vindt in hun ceremoniën overigens nog resten van het
      sjamanisme van de turko­manen, zoals de kraanvogeldans tijdens de <i>ayn
      i-djem</i>. Aan deze ceremonie van eenwording met het innerlijke oog nemen
      mannen én vrouwen deel. Tijdens deze nachtelijke ‘hemelse maaltijd’
      wordt in de meeste tekkes ook de roes van de raki genoten. Vooral hierdoor
      roept de orde heftige kritiek op van orthodoxe milieus. Bektasji’s
      vereren heilige middelaars tot God, ook de christelijke, om hun
      wondergaven en gaan op bedevaart naar hun graven in tekkes en kloosters.
      Vrienden van God ontstijgen immers elke geloofstraditie. In de 19e eeuw
      drukken liberalisme en nationalisme hun stempel op de orde. Rond 1900 zijn
      diverse bektasji’s tegelijk vrijmetselaar. De vervolgingen in de 20e
      eeuw hebben de bektasji-tekkes en hun tradities sterk teruggedrongen en
      uitgedund. Het ziet er echter naar uit dat deze originele islam in Albanië
      herrijst. [Harrie Teunissen]
      <br>
      <br>

      <br>

        	<table border="0" cellspacing="0" cellpadding="0">
        	<tr>
        		<td colspan="2">
                </td>
        	</tr>
        	<tr>
        		<td bgcolor="#002E65" colspan="2"><img src="../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="kaart35_36.html" class="hornav">volgende pagina</a></td>
        	</tr>
        	<tr>
        		<td colspan="2"><img src="../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</html>

