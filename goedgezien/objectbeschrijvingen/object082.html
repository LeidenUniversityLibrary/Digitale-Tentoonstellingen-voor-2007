<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>82. De dieren in een &#145;encyclopedie&#146;</title>
<!--- stylesheet --->
<link rel="STYLESHEET" type="text/css" href="../../css/style.css">
<link rel="STYLESHEET" type="text/css" href="../../css/default.css">
<script language="JavaScript" src="../../js/index.js"></script>
<script language="JavaScript" src="../../js/browser_stylesheet.js"></script>
<script language="JavaScript" src="../../js/printbug.js"></script>
<script language="JavaScript" src="../../js/functiondetect.js"></script>


</head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">

<table width="480" border="0" cellspacing="0" cellpadding="0">
<tr>
    <td class="small">
        <a href="http://www.bibliotheek.universiteitleiden.nl" class="small" target="_top">Bibliotheken</a>
		<img border="0" src="../../images/slash.jpg" width="3" height="8">
		<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
		<img border="0" src="../../images/slash.jpg" width="3" height="8">
		<a href="../../goedgezien/" class="small" target="_top">Goed Gezien</a>
        <img border="0" src="../../images/slash.jpg" width="3" height="8"> Objectbeschrijvingen</td>
</tr>
<tr>
  <td class="small"><BR>
  </td>
</tr>

  <tr>
    <td>
      <!--- INHOUD --->
      <a name="top"></a>

      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<div class="hoofdstuk">82. De dieren in een &#145;encyclopedie&#146;</div>

    <p>Jacob van Maerlant, Der naturen bloeme, voorafgegaan door een kalender; Broeder
    Geraert, Natuurkunde van het geheelal, en andere teksten. Nederlands. Handschrift op
    perkament, 141 ff., 310 x 230 mm. Utrecht of omgeving, circa 1360.&nbsp;
    --&nbsp;&nbsp;(BPL 14 A) </p>
    <hr>
    <p><a href="../kleurenafbeeldingen/kleur082.htm" target="_top"><img src="../fotos/kleur/082kleur.jpg" width="150"
    height="109" align="left" border="0" hspace="10"></a>Voor degenen die het Latijn niet
    voldoende machtig waren, schreef Jacob van Maerlant in de dertiende eeuw een overzicht van
    de wonderen van de schepping onder de titel <i>Der naturen bloeme.</i> Het werk behandelt
    vooral het dierenrijk; de schepping is daartoe onderverdeeld in veertien categorieën, die
    elk in een eigen boek behandeld worden. Na een algemene inleiding zijn in elk boek de
    dieren alfabetisch geordend, waardoor het boek gemakkelijker als naslagwerk kon dienen. In
    dat opzicht volgde Maerlant zijn Latijnse voorbeeld, <i>De natura rerum</i> van de hand
    van de Brabantse geestelijke Thomas van Cantimpré (1201-circa 1271). Zijn bewerking is
    echter, in tegenstelling tot het werk van zijn voorganger, die vooral voor geestelijken
    schreef, bestemd voor leken. Daarmee zal samenhangen dat de handschriften veelal
    geïllustreerd zijn. Zo ook dit Leidse exemplaar, dat naar alle waarschijnlijkheid
    omstreeks 1360 gemaakt werd voor Jan van IJsselstein, kanunnik van Sint Marie in Utrecht.</p>
    <p>De plaats waar het handschrift openligt (folia 38v-39r), maakt het mogelijk de olifant
    (&#145;elephas&#146;) met die uit het in nummer <a href="object081.html">81</a> beschreven
    handschrift te vergelijken. Uiteraard was dit dier ook de illustrator niet uit eigen
    aanschouwing bekend. Maar voorbeelden waren er ook al in de veertiende eeuw te over, niet
    alleen in de literatuur, maar ook in de kunst. Op dezelfde pagina&#146;s komen echter
    enkele dieren voor die alleen maar een papieren bestaan leiden en zelfs dan uitgesproken
    zeldzaam zijn. Zo zijn de illustraties van de legendarische &#145;corocrotes&#146; met de
    grote tand of &#145;corocottas&#146;, zoals Plinius hem noemt, geheel gebaseerd op de
    beschrijving van Maerlant. Hetzelfde geldt voor de &#145;catapleba&#146; met de vrouwenkop
    of de &#145;dura&#146;, die volgens de Middelnederlandse tekst jagende honden met zijn
    drek weet te verdrijven. Het zijn details die de illustrator van dit handschrift (of van
    zijn voorbeeld) niet ontgingen.</p>
    <p>Heel instructief voor de middeleeuwse benadering zijn de afbeeldingen van bekende
    dieren, hier de &#145;dammula&#146; (damhert; &#145;in dietsche een damwilt&#146;,
    schrijft Maerlant) naast de verwante &#145;damma&#146;, eveneens een hert. Terwijl de
    laatste nog enigszins daarop lijkt, wist de illustrator met de eerste geen raad; hij
    doorzag de verwantschap tussen beide diersoorten niet en liet het gewei bij de
    &#145;dammula&#146; achterwege. Sterker nog is het voorbeeld van de &#145;daxus&#146;, in
    de tekst duidelijk geïdentificeerd als de (inheemse) das. Het dier was in de middeleeuwen
    volgens de beschrijving gewaardeerd voor het bereiden van geneesmiddelen. Jacob van
    Maerlant prees het dassevet aan voor de behandeling van snijwonden, een opvatting die nog
    aan het begin van deze eeuw bij Limburgse mijnwerkers opgeld deed. Het dier kwam ook voor
    in Utrecht en zal de illustrator dan ook goed bekend zijn geweest. Toch is de afbeelding
    allerminst realistisch, want het meest karakteristieke kenmerk van de das, de verdeling in
    wit en zwart op de kop, ontbreekt. Maar dat is dan ook een bijzonderheid die in de tekst
    acherwege is gelaten. Zo ging ook voor de illustrator van het Maerlant-handschrift (of van
    diens model) het woord boven de natuur. </p>
    <hr>
    <p><strong>Literatuur</strong><ul>
      <li>A.W. Byvanck, <i>Les principaux manuscrits à peintures conservés dans les collections
        publiques du Royaume des Pays-Bas</i>, Paris 1931 ( = Bulletin de la Société francaise
        de reproduction des manuscrits à peintures. 15), p. 95. </li>
      <li>M.J.M. de Haan, &#145;Illustrations of gems in the Leiden manuscript of <i>Der naturen
        bloeme</i>&#146;, in: <i>Neerlandica manuscripta. Essays presented to G.I. Lieftinck</i>.
        Amsterdam 1976, vol. 3, p. 71-79. </li>
      <li>J. Heniger, &#145;Jan van IJsselstein en <i>Der naturen bloeme</i>&#146;, in: <i>Historische
        Kring IJsselstein</i>, 33/34 (1985), p. 261-280. </li>
      <li>P.F.J. Obbema, &#145;Het Leidse handschrift van <i>Der naturen bloeme</i>&#146;, in: <i>Historische
        Kring IJsselstein</i>, 33/34 (1985), p. 281-288. </li>
      <li>Tr.M. Nischik, <i>Das volkssprachliche Naturbuch im späten Mittelalter. Sachkunde und
        Dinginterpretation bei Jacob van Maerlant und Konrad von Megenberg</i>. Tübingen 1986 ( =
        Hermae. N.F. 48). </li>
    </ul>
    </td>
  </tr> <!--- footer	 --->
        	<table border="0" cellspacing="0" cellpadding="0">
        	<tr>
        		<td colspan="2"><img src="../../images/shim.gif" height="20" width="1" border="0"></td>
        	</tr>
        	<tr>
        		<td bgcolor="#002E65" colspan="2"><img src="../../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="#top" class="hornav">top pagina</a></td>
        	</tr>
        	<tr>
        		<td colspan="2"><img src="../../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</html>
