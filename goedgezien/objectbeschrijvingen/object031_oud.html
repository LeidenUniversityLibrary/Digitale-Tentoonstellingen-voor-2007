<html>

<head>
<title>31. Ontwerp voor een te graveren titelblad (1622)</title>
<meta NAME="etcl.editor" CONTENT="Barbara van de Geer">
<meta NAME="etcl.revised" CONTENT="19991215">
<link rel="stylesheet" href="../../" type="text/css">
</head>

<body link="#003366" vlink="#000000" alink="#003366"
background="../../images/geelbeig.gif">

<table border="0" cellspacing="0" cellpadding="10" width="500">
  <tr>
    <td class="header" valign="middle" align="center" height="62" bgcolor="#003366"><h4
    class="geel">Goed gezien / objectbeschrijvingen</h4>
    </td>
  </tr>
  <tr>
    <td><table>
      <tr>
        <td width="26"><a href="../../"><img src="../../images/ButtonL.gif" width="28"
        height="28" alt="Vorige pagina" border="0"></a></td>
        <td width="458"></td>
        <td width="26"><a href="../../"><img src="../../images/ButtonR.gif" width="26"
        height="26" alt="Volgende pagina" border="0"></a></td>
      </tr>
    </table>
    <h4>31. Ontwerp voor een te graveren titelblad (1622)</h4>
    <p><b>a.</b> Willem Buytewech, Ontwerp voor het titelblad van G A. Bredero&#146;s Alle de
    spelen. Pentekening in bruine inkt, penseel in grijs, grijs gewassen, 173 x 131 mm.
    Rotterdam, 1622(?)&nbsp; --&nbsp; (Prentenkabinet, 137) <br>
    <b>b.</b> Gerbrand Adriaenss Bredero, Alle de spelen. Rotterdam, by Pieter van Waesberge,
    [1622.]&nbsp; --&nbsp; (1100 D 29) </p>
    <hr>
    <p><a href="c/c031a.htm" target="_top"><img src="../fotos/zwartwit/cat31a$.jpg"
    width="150" height="205" align="left" border="0" hspace="10"></a>De koperplaat die door
    Jan van de Velde naar een ontwerptekening van de in 1591 in Rotterdam geboren Willem
    Buytewech is gegraveerd (de sporen van de griffel, waarmee de overbrenging van de tekening
    naar de plaat geschiedde, zijn nog op de tekening zichtbaar), is gebruikt voor de
    titelpagina van Bredero&#146;s <i>Alle de spelen,</i> in 1622 postuum te Rotterdam bij
    Pieter van Waesberge verschenen. Het bovenaan geplaatste medaillon met Bredero&#146;s
    portret is omgeven door een lauwerkrans. Aangezien er geen portretten van Bredero bekend
    zijn die tijdens zijn leven zijn vervaardigd, heeft Buytewech zich, indirect, gebaseerd op
    het portret dat Hessel Gerritsz in 1619, een jaar na de dood van de dichter, toevoegde aan
    de uitgave van de <i>Lijck-dichten.</i> De zich links en rechts van het portret bevindende
    inktpot, Mercuriusstaf en boeken en papieren symboliseren de dichtkunst.</p>
    <p><a href="c/c031b.htm" target="_top"><img src="../fotos/zwartwit/cat31b$.jpg"
    width="150" height="197" align="left" hspace="10" border="0"></a>Omdat de koperplaat bij
    het afdrukken spiegelbeeldige afbeeldingen oplevert, moest de ontwerptekening op haar
    beurt spiegelbeeldig worden opgezet. Hierdoor wordt verklaard dat de medaillons op de
    tekening, te beginnen midden boven, tegen de klok in om een open titelveld zijn
    gerangschikt. In deze volgorde, die ook die van de stukken in het boek is, bevatten ze
    scènes uit <i>Griane, Rodd&#146;rick ende Alphonsus, Lucelle, Moortje, Spaanschen
    Brabander, Klucht van de koe, Nederduytsche rijmen</i> en <i>Stommen ridder.</i> Voor een
    latere, Amsterdamse, uitgave uit 1638 heeft men deze plaat opnieuw gebruikt, zonder
    evenwel de nummering van de medaillons aan te passen, hoewel de volgorde waarin de stukken
    in deze uitgave zijn opgenomen, wel veranderd was.</p>
    <p>De door Buytewech toegepaste techniek, een duidelijke contour met de pen en een
    invulling met het penseel, is voor een graveur gemakkelijk op de koperplaat te vertalen in
    de lijnen en arceringen waaruit, om druktechnische redenen, een gravure dient te zijn
    opgebouwd. Nadat de graveur zijn werk gedaan had, bracht de lettersnijder -- een apart
    specialisme -- in het daartoe opengelaten veld de tekst aan, alsmede de nummering van de
    medaillons. Buytewech behoorde tot een groep kunstenaars die, allen aan het eind van de
    zestiende eeuw geboren, de grondslag legden voor een nieuwe kunst, waarbij realisme, samen
    met een zekere moraal, een belangrijke rol speelde. In Bredero vonden ze een geestverwant.
    Het lijkt dan ook geen toeval dat juist iemand als Buytewech de ontwerper van deze
    titelpagina is. </p>
    <hr>
    <p><strong>Literatuur</strong><ul>
      <li>E. Haverkamp Begemann, <i>Willem Buytewech</i>. Amsterdam 1959, p. 111-113, afb. 130. </li>
      <li><i>&#145;t Kan verkeren. Gerbrand Adriaensz Bredero, 1585-1618</i>. Amsterdam 1968, nr.
        38 en 40. </li>
    </ul>
    </td>
  </tr>
</table>
</body>
</html>
