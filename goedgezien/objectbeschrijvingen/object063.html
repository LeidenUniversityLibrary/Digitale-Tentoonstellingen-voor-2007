<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>63. De schijngestalten van de maan</title>
<!--- stylesheet --->
<link rel="STYLESHEET" type="text/css" href="../../css/style.css">
<link rel="STYLESHEET" type="text/css" href="../../css/default.css">
<script language="JavaScript" src="../../js/index.js"></script>
<script language="JavaScript" src="../../js/browser_stylesheet.js"></script>
<script language="JavaScript" src="../../js/printbug.js"></script>
<script language="JavaScript" src="../../js/functiondetect.js"></script>


</head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">

<table width="480" border="0" cellspacing="0" cellpadding="0">
<tr>
    <td class="small">
        <a href="http://www.bibliotheek.universiteitleiden.nl" class="small" target="_top">Bibliotheken</a>
		<img border="0" src="../../images/slash.jpg" width="3" height="8">
		<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
		<img border="0" src="../../images/slash.jpg" width="3" height="8">
		<a href="../../goedgezien/" class="small" target="_top">Goed Gezien</a>
        <img border="0" src="../../images/slash.jpg" width="3" height="8"> Objectbeschrijvingen</td>
</tr>
<tr>
  <td class="small"><BR>
  </td>
</tr>

  <tr>
    <td>
      <!--- INHOUD --->
      <a name="top"></a>

      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<div class="hoofdstuk">63. De schijngestalten van de maan</div>


    <p>Ongetitelde collectie van ongeveer vijfenvijftig divinatorische teksten en tabellen.
    Perzisch. Handschrift op papier, 55 ff., 245 x 150 mm. Anatolië(?), tweede helft van de
    veertiende eeuw(?)&nbsp; --&nbsp; (Or. 563) </p>
    <hr>
    <p><a href="../kleurenafbeeldingen/kleur063.htm" target="_top"><img src="../fotos/kleur/063kleur.jpg" width="150"
    align="left" border="0" hspace="10" height="206"></a>Aan de middeleeuwse hoven in het
    Midden-Oosten waren alle mogelijke soorten van divinatie in gebruik om de vorst in staat
    te stellen een juiste beslissing op het gunstigste ogenblik te nemen. Tal van technieken
    zijn daarbij ontwikkeld, deels van oud-Arabische oorsprong, deels ook van hellenistische
    herkomst. Na de assimilatie van de Griekse wetenschappen in het eerste millennium vond een
    synthese plaats en kwamen handboeken als het hier getoonde in zwang, eerst in het Arabisch
    geschreven, later ook in het Perzisch, en nog weer later ook in de andere islamtalen,
    zoals het Turks en Urdu. De taal van dit handschrift is Perzisch, in de veertiende eeuw
    alweer enige eeuwen naast het Arabisch in zwang geraakt als taal voor literatuur en
    wetenschap.</p>
    <p>Het handboek is waarschijnlijk samengesteld voor de Qaramanidische vorst <sup>c</sup>Ala'
    al-Din, die leefde in de tweede helft van de veertiende eeuw. (Zijn exlibris is er
    ingeschreven). Het bevat een menigte teksten, bij voorbeeld over de chronologie van
    profeten en koningen, over voortekenen voor juiste beslissingen, over alle mogelijke
    soorten van astrologische en kalendertechnische afwegingen, over droomuitleg, menselijke
    relaties, het gebruik van bepaalde soorten voedsel en kleding, feestdagen, meteorologie,
    Pythagoreïsche voorspellingen, medische zaken enzovoorts, kortom alles wat een koning of
    vizier nodig heeft bij het nemen van beslissingen die het voortbestaan van de dynastie
    zouden kunnen beïnvloeden. Deze teksten worden in dit handschrift meestal gegeven in de
    vorm van tabellen (Arabisch, 'gadwal'), of cirkels (Arabisch: &#145;da&#145;ira&#146;). De
    uitvoering van de tabellen is van hoge kwaliteit en grote kunstzinnigheid. In deze
    tabellen worden bij voorbeeld standen van de planeten of van de tekens van de dierenriem
    afgezet tegen dagen van de week of maanden van het jaar. In de tabel staat dan bij
    voorbeeld opgegeven of er in een bepaalde situatie sprake is van een gunstige of
    ongunstige gelegenheid.</p>
    <p>De bladzijde waarop het handschrift hier openligt (folio 16r) vertoont een cirkel met
    de achtentwintig schijngestalten van de maan. In de buitenste cirkel staan de vakken met
    de nummers van de achtentwintig dagen van de maanmaand. In de volgende cirkel zijn de
    bijbehorende schijngestalten aangegeven, van nieuwe maan links beneden en dan in de
    richting van de klok, tot weer de volgende nieuwe maan. Het donkere deel van de maan is
    aangegeven in blauw, dus als lucht, het lichtende in goud. (De schilder wist
    waarschijnlijk, dat als hij hiervoor zilver had gebruikt, wat meer voor de hand had
    gelegen om maanlicht weer te geven, dit na enige tijd zwart zou zijn geworden door
    oxydatie.) De schijngestalten worden door achtentwintig sectoren met de zon verbonden, die
    in het punt van de cirkel staat. De tekst tussen de lijnen van deze sectoren bevat
    gegevens over het ondergaan (dagen een tot en met veertien) en het opgaan van de maan
    (dagen vijftien tot en met achtentwintig). Dat in het centrum van de cirkel de zon staat
    is opmerkelijk: kennelijk was er bij de auteur een notie van heliocentriciteit. De tekst
    boven de cirkel vertelt dat de maan haar licht ontleent aan de zon. De af- en toename van
    het licht van de maan hebben, zo zegt het commentaar, de afstand of nabijheid van de zon
    als oorzaak. </p>
    <p>Op een voorgaande bladzijde (folio 14v) staat rechts een tabel van de dagen van de
    maand, en een van de maanden van het zonnejaar, met raadgevingen van de profeet Mohammed
    over het al dan niet laten verrichten van een aderlating. Op enkele van de bladzijden
    volgend op die waarop de schijngestalten van de maan zijn afgebeeld, staan tabellen met
    gegevens over de keuze der handelingen in verband gebracht met de stand van de maan en de
    tekens van de dierenriem, verder een tabel over meteorologie, een met ziekten, die zijn
    afgezet tegen de maanden van de lunaire kalender en ten slotte een tabel over het zien van
    de nieuwe maan. Dit laatste was belangrijk omdat het zien van de nieuwe maan het begin van
    de volgende maand in het lunaire jaar betekende. Een vorst moest de regels hiervoor
    kennen. </p>
    <hr>
    <p><strong>Literatuur</strong><ul>
      <li>P. de Jong et M.J. de Goeje, <i>Catalogus codicum orientalium Bibliothecae Academiae
        Lugduno Batavae</i>. Volumen tertium. Lugduni Batavorum 1865, p. 155-156 (nr. 1093). </li>
    </ul>
    </td>
  </tr> <!--- footer	 --->
        	<table border="0" cellspacing="0" cellpadding="0">
        	<tr>
        		<td colspan="2"><img src="../../images/shim.gif" height="20" width="1" border="0"></td>
        	</tr>
        	<tr>
        		<td bgcolor="#002E65" colspan="2"><img src="../../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="#top" class="hornav">top pagina</a></td>
        	</tr>
        	<tr>
        		<td colspan="2"><img src="../../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</html>
