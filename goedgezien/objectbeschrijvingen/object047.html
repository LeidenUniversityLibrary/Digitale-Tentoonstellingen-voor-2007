<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>47. Van Doetecums kaart van Overijssel en Friesland uit
    1606</title>
<!--- stylesheet --->
<link rel="STYLESHEET" type="text/css" href="../../css/style.css">
<link rel="STYLESHEET" type="text/css" href="../../css/default.css">
<script language="JavaScript" src="../../js/index.js"></script>
<script language="JavaScript" src="../../js/browser_stylesheet.js"></script>
<script language="JavaScript" src="../../js/printbug.js"></script>
<script language="JavaScript" src="../../js/functiondetect.js"></script>


</head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">

<table width="480" border="0" cellspacing="0" cellpadding="0">
<tr>
    <td class="small">
        <a href="http://www.bibliotheek.universiteitleiden.nl" class="small" target="_top">Bibliotheken</a>
		<img border="0" src="../../images/slash.jpg" width="3" height="8">
		<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
		<img border="0" src="../../images/slash.jpg" width="3" height="8">
		<a href="../../goedgezien/" class="small" target="_top">Goed Gezien</a>
        <img border="0" src="../../images/slash.jpg" width="3" height="8"> Objectbeschrijvingen</td>
</tr>
<tr>
  <td class="small"><BR>
  </td>
</tr>

  <tr>
    <td>
      <!--- INHOUD --->
      <a name="top"></a>

      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<div class="hoofdstuk">47. Van Doetecums kaart van Overijssel en Friesland uit
    1606</div>

<p>Nieuwe und grundtlycke bescrijvinghe der landtschappen van OuerIsel und
    Friesslandt sampt de Omlanden van Groeningen [...] nu nieuwes gemaeckt en vith gegeven
    door Johan van Doetecum tot Rotterdam. Baptista a Doetecum fecit. [Schaal circa
    l:195.000.] 6 bladen, kopergravure, 870 x 760 mm. Rotterdam, Johan van Doetecum, [circa
    1606.]&nbsp; -- &nbsp;(COLLBN 006-11-004/006)</p>
    <hr>
    <p><a href="c/c047.htm" target="_top"><img src="../fotos/zwartwit/cat47$.jpg" width="150" align="left" border="0" hspace="10" height="171"></a>De omwenteling in de cartografie die
    zich in verscheidene landen in West-Europa in de eerste helft van de zestiende eeuw
    ongeveer tegelijkertijd voordeed, was te danken aan de toepassing van nieuwe instrumenten
    en methoden in de landmeetkunde. In de Nederlanden heeft de universiteit van Leuven bij de
    verspreiding van die kennis een beslissende rol gespeeld. De hoogleraar Gemma Frisius,
    auteur van een bekend boekje over het in kaart brengen van grotere gebieden, verzorgde
    daar het onderwijs in de mathematica en de praktische toepassingen, terwijl van Jacob van
    Deventer, de eerste Nederlandse cartograaf die de nieuwe methode van veelhoeksmeting in
    praktijk bracht, bekend is dat hij zelfs nog eerder dan Gemma Frisius aan dezelfde
    universiteit was ingeschreven. Aan Van Deventer hebben we de eerste regionale karteringen
    van Nederlandse gewesten op basis van driehoeksmeting te danken. De kwaliteit ervan was zo
    goed, dat ze tot ver in de zeventiende eeuw hun invloed hebben behouden.</p>
    <p>Ook deze kaart van Noordoost-Nederland, die op grond van inhoudelijke gegevens in de
    hier getoonde staat omstreeks 1606 gedateerd moet worden, gaat uiteindelijk terug op de
    kaart die Van Deventer in 1545 uitgaf en waarvan de oudste bekende variant uit 1559
    dateert. Latere kaarten, zoals Friesland door Sibrandus Leo (1579) en Gelderland door
    Christiaan Sgroten, hebben echter ook als bron gediend. Een bijzonder kenmerk van zowel de
    gedrukte als de getekende kaarten is tot ver in de zeventiende eeuw de artisticiteit die
    in de vormgeving tot uitdrukking komt, met name in de stijl van graveren en de toepassing
    van ornamenten. De krachtige gravure van Baptista van Doetecum, de met grote zorg bewerkte
    cartouches in Vlaamse renaissancestijl, de levendige tekening van de zee en het grote
    formaat maken deze kaart tot een indrukwekkend product van de Noord-Nederlandse
    cartografen uit de zestiende eeuw. Enige restanten van uitgewiste gravures en vrij
    nauwkeurig te dateren toevoegingen tonen aan dat we hier te maken hebben met een latere
    staat van een kaart die in haar oorspronkelijke uitgave twintig jaar vroeger gedateerd
    moet worden. Restanten van het oorspronkelijke jaar van uitgave doen denken aan het jaar
    1585 of 1587. </p>
    <hr>
    <p><strong>Literatuur</strong><ul>
      <li>S.J. Fockema Andreae, <i>Van
        Doetecom&#146;s kaart van 1606 van OverIsel und Friesslandt</i>. Assen 1945.</li>
      <li>G. Schilder, <i>Monumenta
        cartographica Neerlandica</i>. I. Alphen aan den Rijn 1986, p. 3-37. </li>
    </ul>
    </td>
  </tr>
</table>
</body>
</html>
