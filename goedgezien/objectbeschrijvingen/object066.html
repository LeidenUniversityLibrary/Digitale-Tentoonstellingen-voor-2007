<html>
<head>
	<title>66. De planeten Mars, Jupiter en Saturnus als mannen afgebeeld</title>
<!--- stylesheet --->
<link rel="STYLESHEET" type="text/css" href="../../css/style.css">
<link rel="STYLESHEET" type="text/css" href="../../css/default.css">
<script language="JavaScript" src="../../js/index.js"></script>
<script language="JavaScript" src="../../js/browser_stylesheet.js"></script>
<script language="JavaScript" src="../../js/printbug.js"></script>
<script language="JavaScript" src="../../js/functiondetect.js"></script>


</head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">

<table width="480" border="0" cellspacing="0" cellpadding="0">
<tr>
    <td class="small">
        <a href="http://www.bibliotheek.universiteitleiden.nl" class="small" target="_top">Bibliotheken</a>
		<img border="0" src="../../images/slash.jpg" width="3" height="8">
		<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
		<img border="0" src="../../images/slash.jpg" width="3" height="8">
		<a href="../../goedgezien/" class="small" target="_top">Goed Gezien</a>
        <img border="0" src="../../images/slash.jpg" width="3" height="8"> Objectbeschrijvingen</td>
</tr>
<tr>
  <td class="small"><BR>
  </td>
</tr>

  <tr>
    <td>
      <!--- INHOUD --->
      <a name="top"></a>

      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<div class="hoofdstuk">66. De planeten Mars, Jupiter en Saturnus als mannen afgebeeld</div>


<p>Zakariya' b. Muh<dot>ammad al-Qazwini, Kitab <sup>c</sup>Aga'ib al-Ma<u>k</u>luqat
    wa-Gara'ib al-Mawgudat. Perzisch. Handschrift op papier, 256 ff., 310 x 185 mm. Iran,
    gedateerd Ramadan 1010 AH (februari-maart 1602).&nbsp; --&nbsp; (Or. 8907) </p>
    <hr>
    <p><a href="../kleurenafbeeldingen/kleur066.htm" target="_top"><img border="0" src="../fotos/kleur/cat66$.jpg" align="left" width="150" height="224"></a>Al-Qazwini (gestorven in 1283) is de
    auteur van twee werken, een <i>Kosmografie</i> en een <i>Geografie.</i> Beide zijn in het
    Arabisch geschreven. Van de <i>Kosmografie</i> bestaat een aantal vertalingen, en met name
    die in het Perzisch zijn vaak rijkelijk verlucht met illustraties. Het hier getoonde
    Leidse handschrift bevat er meer dan tweehonderd. Al-Qazwini geldt als de grootste
    Arabische kosmograaf. Zijn interesse was zeer breed: astronomie, geografie, geologie,
    mineralogie, botanie, zoölogie en etnografie. Hij was een goed compilator van de werken
    van zijn voorgangers en zijn werk geldt als een synthese van de stand van de wetenschap in
    zijn tijd. Zijn grote invloed op latere kosmografen blijkt uit de talrijke bewerkingen en
    vertalingen die zijn <i>Kosmografie</i> ten deel zijn gevallen. Zowel de Arabische als de
    andere versies ervan hebben een gecompliceerde handschriftelijke overlevering, en er
    bestaat geen bruikbare kritische tekstuitgave.</p>
    <p>Ruwweg valt Al-Qazwini's werk uiteen in twee delen. Het eerste behandelt de hemelse
    zaken: de hemellichamen en de bewoners van de hogere sferen, de engelen. Het bevat ook een
    hoofdstuk over chronologie. De hemellichamen worden zowel van astronomisch (afmetingen en
    afstanden) als van astrologisch standpunt (invloed op het ondermaanse bestaan) behandeld.
    Het tweede deel van het boek gaat over aardse zaken: de vier elementen (aarde, water,
    lucht en vuur), de natuurlijke historie van de drie rijken (mineraal, vegetaal en
    animaal), en ten slotte de kroon op de schepping: de mens. </p>
    <p>De miniaturen van het Leidse handschrift zijn uitgevoerd in een provinciale stijl, die
    verwant is aan de Is<dot>fahan school. De vrij slordige afwerking duidt op een commerciële
    produktie. Binnen een kader in zwart, goud, groen en bruin is de tekst geschreven in het
    'nasta<sup>c</sup>liq' schrift. De drie van attributen voorziene mansfiguren, die planeten
    voorstellen, zijn geplaatst tegen een blauwe achtergrond, de lucht. Op de rechter
    bladzijde is Mars afgebeeld. Hij draagt in zijn vijf armen een afgehouwen hoofd, een
    komfoor met vuur, een zwaard, een kroon en een schorpioen. Op de linker bladzijde, boven,
    is een afbeelding van Jupiter. Hij zit geknield. Voor hem ligt een toegeslagen boek en
    staat schrijfgerei in een inktpot. Hij houdt een astrolabe vast en wijst ernaar. Onder op
    de linker bladzijde zien we Saturnus. Hij is afgebeeld als een oude Indiër, met donkere
    huid en grijze haren en baard. Hij zit op een troon, en houdt in zijn zeven armen even
    zovele attributen vast. Deze zijn een rozenkrans, een sikkel, een zeef, een spade, een
    kroon, een roede en een rat. De betekenis van deze attributen is verre van duidelijk. Saxl
    heeft op overeenkomsten gewezen met de oud-Babylonische afbeeldingen van de planeten, en
    het is inderdaad mogelijk dat via de planetencultus van de Sabiërs van H<dot>arran deze
    voorstellingen in de islamitische wereld terecht zijn gekomen. Het feit dat al-Qazwini in
    het geheel niets zegt over de betekenis van deze attributen suggereert dat de oorsprong
    van afbeeldingen veel ouder is dan zijn boek. De attributen zijn niet in alle
    handschriften op dezelfde wijze weergegeven. Zo geeft Titley voor de handschriften in
    Britse collecties tal van variaties, en dit compliceert de verklaring nog eens extra. </p>
    <hr>
    <p><strong>Literatuur</strong><ul>
      <li>C. Brockelmann, <i>Geschichte der
        arabischen Litteratur</i>. Leiden 1937-1949. 5 dln, G I, p. 481. </li>
      <li>F. Saxl, &#145;Beiträge zu einer
        Geschichte der Planetendarstellungen im Oriënt und Okzident&#146;, in: <i>Der Islam</i>,
        3 (1912), p. 151-177. </li>
      <li>M. Streck, &#145;K<dot>azwini&#145;, in: <i>Enzyklopaedie
        der Islam. Geographisches, ethnographisches und biographisches Wörterbuch der
        muhammedanischen Völker</i>. Tl. 2. Leiden 1927, p. 900-904. </li>
      <li>C.A. Storey, <i>Persian literature. A
        bio-bibliographical survey</i>. Vol. II, pt. 1. London 1958, nr. 188. </li>
      <li>Manfred Ullmann, <i>Die Natur- und
        Geheimwissenschaften im Islam</i>. Leiden 1972. </li>
      <li>T. Lewicki, &#145;K<dot>azwini&#145;, in: <i>The
        Encyclopedia of Islam</i>. New ed. Vol. IV. Leiden 1978, p. 864-867. </li>
      <li>Vergelijk: Norah M. Titley, <i>Miniatures
        from Persian manuscripts. A catalogue and subject index of paintings from Persia, India
        and Turkey in the British Library and the British Museum</i>. London 1977. </li>
    </ul>
    </td>
  </tr>
 <!--- footer	 --->
        	<table border="0" cellspacing="0" cellpadding="0">
        	<tr>
        		<td colspan="2"><img src="../../images/shim.gif" height="20" width="1" border="0"></td>
        	</tr>
        	<tr>
        		<td bgcolor="#002E65" colspan="2"><img src="../../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="#top" class="hornav">top pagina</a></td>
        	</tr>
        	<tr>
        		<td colspan="2"><img src="../../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>
w

</body>
</html>
