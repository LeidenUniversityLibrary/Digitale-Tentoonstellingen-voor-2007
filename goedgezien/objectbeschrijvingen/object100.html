<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>100. Het meest verbreide kruidenboek van de renaissance</title>
<!--- stylesheet --->
<link rel="STYLESHEET" type="text/css" href="../../css/style.css">
<link rel="STYLESHEET" type="text/css" href="../../css/default.css">
<script language="JavaScript" src="../../js/index.js"></script>
<script language="JavaScript" src="../../js/browser_stylesheet.js"></script>
<script language="JavaScript" src="../../js/printbug.js"></script>
<script language="JavaScript" src="../../js/functiondetect.js"></script>


</head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">

<table width="480" border="0" cellspacing="0" cellpadding="0">
<tr>
    <td class="small">
        <a href="http://www.bibliotheek.universiteitleiden.nl" class="small" target="_top">Bibliotheken</a>
		<img border="0" src="../../images/slash.jpg" width="3" height="8">
		<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
		<img border="0" src="../../images/slash.jpg" width="3" height="8">
		<a href="../../goedgezien/" class="small" target="_top">Goed Gezien</a>
        <img border="0" src="../../images/slash.jpg" width="3" height="8"> Objectbeschrijvingen</td>
</tr>
<tr>
  <td class="small"><BR>
  </td>
</tr>

  <tr>
    <td>
      <!--- INHOUD --->
      <a name="top"></a>

      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<div class="hoofdstuk">100. Het meest verbreide kruidenboek van de renaissance</div>

    <p>Rembert Dodoens. Cruydt-boeck, volgens syne laetste verbeteringe. Met biivoegsels
    [...]. Leyden, in de Plantijnsche druckerije van François van Ravelingen, 1608.&nbsp;
    --&nbsp; (659 A 7) </p>
    <hr>
    <p><a href="c/c100.htm" target="_top"><img src="../fotos/zwartwit/cat100$.jpg" width="150"
    align="left" border="0" height="109" hspace="10"></a>De eerste zevenenvijftig jaar van
    Rembert Dodoens&#146; leven speelden zich af in een klein gebied. Hij werd in 1517 in
    Mechelen, waar zijn vader stadsarts was, geboren en liet zich op dertienjarige leeftijd
    als student in Leuven inschrijven. (Mechelen en Leuven liggen zo&#146;n vijfentwintig
    kilometer van elkaar af.) Daar studeerde hij kosmografie bij Gemma Frisius (zijn eerste
    publicatie zou op dat gebied liggen) en medicijnen. In 1535 promoveerde hij in de
    medicijnen en van 1541 tot 1575 vervulde hij dezelfde functie als zijn vader tot zijn dood
    in 1533 had gedaan. Een verzoek om hoogleraar medicijnen in Leuven te worden sloeg hij af,
    net zo min als hij, in 1578, op het aanbod inging om naar Madrid te komen als lijfarts van
    Filips II, een functie die ook Andreas Vesalius (zie nummer 71) had bekleed. Wel was hij
    van 1574 tot 1577 als zodanig werkzaam geweest in Praag en Wenen bij keizer Maximiliaan.
    In de veelbewogen beginjaren van de Tachtigjarige Oorlog waren rampen hem niet bespaard
    gebleven: zijn bezittingen was hij grotendeels kwijtgeraakt na de inname van Mechelen in
    1572 door de Spanjaarden. Van 1578 tot 1581 verbleef Dodoens als religieus balling in
    Keulen, en het volgende jaar was hij in Antwerpen bij de drukker Christoffel Plantijn om
    de productie van de nieuwe uitgave van zijn kruidboek te begeleiden, die in 1583
    verscheen. Inmiddels was hij in 1582 tot hoogleraar in de medicijnen te Leiden benoemd en
    daar overleed hij drie jaar later, in 1585.</p>
    <p>Van zijn publicaties, hoofdzakelijk op het grensgebied van de medicijnen en de botanie,
    die Dodoens als een hulpwetenschap van de medicijnen beschouwde, werd zijn kruidboek het
    meest bekend. Een eerste uitgave daarvan was in 1554 bij de Antwerpse drukker Jan van Loo
    verschenen, maar de totaal nieuwe druk van 1583, gebaseerd op kleinere deelstudies,
    verschenen tussen 1563 en 1574, werd voor lange tijd het standaardwerk op dit gebied.
    Eerst verscheen de Latijnse uitgave onder de titel <i>Stirpium historiae pemptades sex,
    sive libri XXX.</i> De systematiek van de planten is ten opzichte van de uitgave 1554
    sterk verbeterd en bestaat nu uit zesentwintig groepen. Het boek bevat meer dan duizend
    afbeeldingen in houtsnede. De blokken hiervoor waren grotendeels dezelfde als die Van Loo
    gebruikt had: Plantijn had ze in 1581 van zijn weduwe gekocht. Daarbij kwamen nog de
    blokken die Plantijn al in eerdere publicaties, zowel van Dodoens als van Carolus Clusius
    en Matthias Lobelius, had gebruikt, en ten slotte werden er nog enkele nieuwe bijgesneden.
    Dodoens heeft nog verbeteringen op de tekst nagelaten en deze werden in de
    Nederlandstalige uitgave van 1608 (herdrukt in 1618 en 1644) verwerkt. Ook bevat deze
    vertaling de aanvullingen en verbeteringen van Joost van Ravelingen, een kleinzoon van
    Plantijn, broer van de drukker Francois en een bekwaam medicus en arts. (Het handschrift
    daarvan berust in de bibliotheek onder signatuur BPL 948-949.) Voor de productie van het
    boek werden de houtblokken van de Antwerpse tak van de drukkerij geleend; de gravure voor
    de titelpagina werd verzorgd door de bekende Leidse kunstenaar Willem Swanenburgh
    (1580-1612). </p>
    <p>De Latijnse uitgave werd in 1616 in Antwerpen herdrukt. Ter vergelijking met het boek
    van Fuchs (nummer <a href="object098.html">98</a>), van wie Dodoens vaak sterk afhankelijk
    is, zijn ook hier afbeeldingen van diverse koolsoorten getoond. </p>
    <hr>
    <p><strong>Literatuur</strong><ul>
      <li>P.J. Van Meersch, <i>Recherches historiques et critiques sur la vie et les ouvrages de
        Rembert Dodoens (Dodonaeus)</i>. Malines 1841. </li>
      <li>Claus Nissen, <i>Die zoologische Buchillustration. Ihre Geschichte und Bibliographie</i>.
        Stuttgart 1969-1978. 2 dln, nr. 519. </li>
      <li><i>Luister en rampspoed van Mechelen ten tijde van Rembert Dodoens, 1585-1985</i>.
        Mechelen 1985. </li>
    </ul>
    </td>
  </tr> <!--- footer	 --->
        	<table border="0" cellspacing="0" cellpadding="0">
        	<tr>
        		<td colspan="2"><img src="../../images/shim.gif" height="20" width="1" border="0"></td>
        	</tr>
        	<tr>
        		<td bgcolor="#002E65" colspan="2"><img src="../../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="#top" class="hornav">top pagina</a></td>
        	</tr>
        	<tr>
        		<td colspan="2"><img src="../../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</html>
