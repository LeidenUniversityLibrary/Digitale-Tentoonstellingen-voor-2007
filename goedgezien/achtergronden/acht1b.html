<!DOCTYPE htmlL PUBLIC "-//W3C//DTD htmlL 4.0 Transitional//EN">

<htmll>
<head>
	<title>Goed Gezien: het beeld</title>
<!--- stylesheet --->
<link rel="STYLESHEET" type="text/css" href="../../css/style.css">
<link rel="STYLESHEET" type="text/css" href="../../css/default.css">
<script language="JavaScript" src="../../js/index.js"></script>
<script language="JavaScript" src="../../js/browser_stylesheet.js"></script>
<script language="JavaScript" src="../../js/printbug.js"></script>
<script language="JavaScript" src="../../js/functiondetect.js"></script>



</head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">





<table width="480" border="0" cellspacing="0" cellpadding="0">
<tr>
    <td class="small">
        <a href="http://www.bibliotheek.universiteitleiden.nl" class="small" target="_top">Bibliotheken</a>
		<img border="0" src="../../images/slash.jpg" width="3" height="8">
		<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
		<img border="0" src="../../images/slash.jpg" width="3" height="8">
		<a href="../../goedgezien/" class="small" target="_top">Goed Gezien</a>
        <img border="0" src="../../images/slash.jpg" width="3" height="8"> Het beeld</td>
</tr>
<tr>
  <td class="small"><BR>
  </td>
</tr>


  <tr>
    <td>
      <!--- INHOUD --->
      <a name="top"></a>

      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<div class="hoofdstuk">Het beeld</div>
        	<div class="subparagraaf">
              <p>&nbsp;</div>
      <strong>J. Bolten</strong>
      <p class="paragraaf">De driedimensionale
      werkelijkheid op het platte vlak</p>
      <p>Het is de grote verdienste van de
      Amerikaanse kunsthistoricus William M. Ivins
      geweest, dat hij aan de bestudering van de
      grafische kunsten de vaste basis van de
      functionalistische benadering teruggegeven
      heeft. Hij vestigde de aandacht op het feit
      dat de maker van een vijftiende- of
      zestiende-eeuwse houtsnede of gravure zich
      niet zozeer ten doel stelde een schoon
      kunstwerk te scheppen, als wel een
      beeldmatige mededeling te doen, een visuele
      verklaring af te leggen. De belangrijkste
      functie van oude gedrukte afbeeldingen wordt
      volgens Ivins versluierd door de hardnekkige
      gewoonte, aan prenten slechts aandacht te
      schenken in zoverre als zij esthetische of
      wetenschappelijke -- bij voorbeeld
      iconologische -- waarde geacht worden te
      bezitten; de gedrukte afbeelding heeft,
      zoals gezegd, de belangrijke eigenschap, een
      ‘pictorial statement’ talloze malen met
      precies dezelfde inhoud te kunnen herhalen.
      De betekenis van die exacte herhaalbaarheid
      is voor de maatschappij van veel groter
      betekenis geweest dan de eventuele
      esthetische waarde; de ontwikkeling van
      wetenschap en techniek zou zich zonder deze
      vorm van informatievoorziening en
      -overdracht niet zo snel voltrokken hebben.</p>
      <p>Het concept van het kunstwerk als in de
      eerste plaats esthetisch object is
      historisch gezien betrekkelijk recent. Vóór
      het einde van de achttiende eeuw diende een
      afbeelding op een plat vlak de werkelijkheid
      zo precies mogelijk te imiteren ten einde de
      toeschouwer te overtuigen van de geldigheid,
      het belang, het waarheidsgehalte of de
      ‘vermakelijkheid’ van de voorstelling.
      Die voorstelling kon variëren van een
      wetenschappelijke beschrijving -- bij
      voorbeeld van een plant in een middeleeuws
      herbarium -- tot een stichtelijk moreel
      ‘exemplum’, bij voorbeeld het Laatste
      Oordeel op een altaarstuk; maar voor alle
      categorieën gold onverminderd de eis van
      een overtuigend ‘pictorial statement’,
      in de eerste plaats bereikt door suggestieve
      imitatie van de werkelijkheid.</p>
      <p>Het veelomvattende systeem van
      ambachtelijke zowel als geleerde kunstgrepen
      met behulp waarvan men de doeltreffendheid
      van de ‘voordracht’ van een bepaalde
      voorstelling trachtte te verhogen ligt ten
      grondslag aan datgene wat men thans veelal
      in termen van esthetiek probeert te
      benaderen. ‘Mooi’ of ‘schoon’ was in
      de zestiende eeuw een schilderij van het
      Laatste Oordeel, wanneer de schilder
      adequaat alle verschillende beeldmiddelen
      erin verwerkte die konden bijdragen tot een
      karakteristieke, boeiende verbeelding van
      het onderwerp, zo waarheidsgetrouw dat de
      toeschouwer meende het grote gebeuren zelf
      gade te slaan en zodanig geselecteerd dat de
      natuurlijkheid een handje geholpen werd.</p>
      <p>Al in de middeleeuwse boekillustraties
      blijkt er een groot verschil in de
      aanwending van beeldmiddelen te bestaan
      tussen het geïllustreerde wetenschappelijke
      werk en het ‘historiële’ boek, of dat
      laatste nu een profane ridderroman of een
      religieus getijdenboek is. Het
      wetenschappelijke boek bevat eerder sobere,
      lineair exact gedefinieerde illustraties,
      waarop Ivins’ opmerkingen van toepassing
      zijn, terwijl in het met historiële
      voorstellingen voorziene boek de nadruk
      eerder ligt op kostbare, bontgekleurde
      opschik, waarin meer esthetisch
      divertissement lijkt te zijn geïnvesteerd.</p>
      <p>Stijlontwikkeling is in wezen niet meer
      of minder dan een verschuiving in de keuze
      en het gebruik van de beeldmiddelen die men
      aanwendde om het ‘pictorial statement’
      overtuigend, dat wil zeggen meeslepend,
      belerend of vermakelijk in beeld te brengen.</p>
      <p>Ivins’ waardevolle inzicht in het in
      eerste instantie documentaire of
      demonstratieve karakter van vroege gedrukte
      boekillustraties is echter tevens op een
      zeer bepaald terrein geldig ten aanzien van
      alle vroege boekillustraties, ook de in
      handschriften met pen of penseel getekende
      afbeelding. Slechts het element van de
      exacte herhaalbaarheid is in dat geval niet
      langer van toepassing, omdat er in de
      opeenvolging van de kopiisten-arbeid veel
      ingeboet werd aan inhoudelijke precisie.</p>
      <p>Een van de beeldmiddelen die men sinds de
      vroege middeleeuwen in de beeldende kunst in
      het algemeen voortdurend en geobsedeerd
      trachtte te vervolmaken, was de ruimtelijke
      illusie. Men achtte de overtuigende
      natuurweergave in een voorstelling in de
      eerste plaats gediend door een zo groot
      mogelijke suggestie van helder doorzicht.
      Het grote breekpunt in deze ontwikkeling
      vond, zoals bekend, voor zover het de
      paneel- en frescoschilderkunst betreft,
      plaats bij de aanvang van het tijdperk van
      grote vernieuwingen in de beeldende kunst,
      de renaissance: het bestond uit het benutten
      van de mathematica in wat thans
      centraalperspectief genoemd wordt. In hun
      intense streven naar imitatie van de natuur
      grepen geleerde kunstenaars als Leon
      Battista Alberti en Filippo Brunelleschi in
      het begin van de vijftiende eeuw naar de
      antieke kunsten van de optica en de
      mathematica, die zij beschouwden als
      onfeilbaar deel van de natuur zelve; men
      dwong de natuur haar geheimen af door middel
      van haar eigen vaste wetmatigheden. De kunst
      van het centraalperspectief overheerste al
      zeer spoedig in alle soorten van de
      beeldende kunst, ongetwijfeld dank zij de
      gemakkelijke inwisselbaarheid van de visuele
      diepte-ervaring van de toeschouwer met de
      illusoir de diepte in verdwijnende
      zichtlijnen die de kunstenaar met hoe langer
      hoe overtuigender suggestiviteit leerde
      aanbrengen.</p>
      <hr>
      <p>Bestudering van de middeleeuwse en
      renaissancistische boekverluchting geeft
      aan, dat de hierboven geschetste
      ontwikkeling slechts in beperkte zin geldt
      voor de suggestie van ruimtelijkheid in
      boekillustraties. Het lijkt wel alsof de
      boekverluchter een helder, doorzichtig beeld
      in de eerste plaats trachtte te bereiken
      door middel van het koloriet, en dat de
      wiskundige, lineaire discipline van het
      centraalperspectief ook na zijn
      ‘ontdekking’ minder belangrijk voor hem
      bleef dan de bonte weelde en kostbaarheid
      van zijn kunstige handvaardigheid. Het in
      onze ogen vaak enigszins onbeholpen
      perspectief in boekillustraties is niet in
      de eerste plaats een gevolg van gebrek aan
      kennis of vaardigheid; in een
      twaalfde-eeuwse miniatuur uit de Maasstreek,
      met de voorstelling van een van de wonderen
      van sint Bonifacius, zijn de drie wijnpersen
      aan de bovenkant perspectivisch volkomen
      bevredigend afgebeeld, terwijl de rest van
      het beeld zijn niet geringe helderheid niet
      aan lineaire maar aan koloristische
      hoedanigheden ontleent (afbeelding <a href="../fotos/content.html#3">3</a>).
      Omstreeks 1425 is het centraalperspectief
      algemeen in de boekillustratie aan het
      doordringen, maar de bezetenheid waarmee de
      Italiaanse contemporaine fresco- en
      paneelschilder de zichtbare wereld zijn
      strenge lijnenschema’s oplegt zal in het
      Noorden toch al zeer veel later aan de dag
      treden, terwijl het centraalperspectief in
      de boekillustratie bijna onmerkbaar, en
      onnadrukkelijk, ingang vindt.</p>
      <p>Hoe weinig wij ook weten van de antieke
      beeldende kunst, het is niettemin globaal
      bekend dat er bepaalde manieren van
      ruimtesuggestie toegepast werden in de
      Oudheid. Deze manieren waren in de vroege
      middeleeuwen plaatselijk nog in zwang --
      zoals in het beroemde Utrechtse psalterium
      -- maar anderzijds elders weer zozeer in
      vergetelheid geraakt dat zowel bij het maken
      als bij het zien van voorstellingen op het
      platte vlak het ruimtelijke aspect eenvoudig
      niet bestond. In de presentatie is een
      duidelijk, zesde-eeuws Italiaans voorbeeld
      aanwezig van een uitsluitend
      tweedimensionaal geconcipieerde afbeelding
      van een plant (zie nummer <a href="../objectbeschrijvingen/object095.html">95</a>).
      De bladeren, nerven, steel en vertakkingen
      zijn met egaal gekleurde strepen van
      verschillende breedte weergegeven; lijnen en
      schaduwen ontbreken ten enenmale, waardoor
      bij voorbeeld de steel geen ronding gekregen
      heeft.</p>
      <p>Een van de vele mythes over het ontstaan
      van de schilderkunst is die welke Gaius
      Plinius Secundus vertelt over de dochter van
      de pottenbakker Butades en haar geliefde.
      Toen de laatste voor lange tijd afscheid
      nemen moest, wenste zij een afbeelding van
      haar beminde als herinnering; bij het licht
      van een kaars tekende zij de afschaduwing
      van zijn profiel op de muur na en Butades
      bedekte deze beeltenis vervolgens met klei.
      Het is duidelijk dat het hier gaat om een
      silhouet-portret, ook in dit geval een
      maximaal betrouwbare navolging van de
      natuur, van de werkelijkheid, omdat de
      lichtstralen hier het onfeilbare ‘penseel
      van de natuur’ vormden.</p>
      <p>Mythes zijn veelzeggend, wanneer men ze
      niet te letterlijk neemt. Bij het meest
      primitieve herbegin van de Europese
      schilderkunst, zoals te zien in ons
      bovengenoemde zesde-eeuwse voorbeeld van het
      medicinale-plantenboek, zien wij de
      kunstenaar het volgens de mythe
      oorspronkelijkste beeldmiddel hanteren: het
      silhouet-beeld, zonder lijnen en zonder
      schaduwen. Vergelijking met de volkomen los
      van het papier komende tekening van een
      distel uit een Duits vijftiende-eeuws
      herbarium (zie nummer <a href="../objectbeschrijvingen/object097.html">97</a>)
      maakt duidelijk, hoe primitief de
      zesde-eeuwse illustratie is: geen
      lijntekening, geen ronding in de stengels,
      geen schaduwing, vastgeklonken als een
      schriftteken aan het beeldvlak.</p>
      <p>De illustratie met Theodosius en twee
      schrijvers (zie nummer <a href="../objectbeschrijvingen/object016.html">16</a>)
      uit de achtste eeuw laat zien dat de hier
      werkzame tekenaar de omtreklijn als
      voornaamste definiërend element hanteert.
      De inkleuring dient voornamelijk tot een
      helderder onderscheid van de verschillende
      vlakken. De enige, weinig nadrukkelijke
      ruimtelijke aanduiding bestaat uit het voor
      en achter elkaar doorlopen van het
      ornamentale vlechtwerk uit de omlijsting,
      die tegelijk als aanduiding van het paleis
      fungeert. In de lichaamsvormen noch in de
      architecturale vormen van paleis en troon is
      enige gedachte aan diepte neergelegd. Alles
      is strikt frontaal weergegeven, ook het
      wetboek van de schrijvers.</p>
      <p>Wanneer de boekverluchter beschikte over
      antieke voorbeelden zien wij dat bepaalde
      dieptescheppende beeldmiddelen worden
      overgenomen, zonder dat evenwel een
      perspectivische ruimtelijke opvatting naar
      voren komt. Zo moet de aan de rots
      gekluisterde Andromeda (zie nummer <a href="../objectbeschrijvingen/object059.html">59</a>)
      een antiek voorbeeld gehad hebben en kan ze
      afgeleid zijn van de invloedrijke inventie
      die tevens ten grondslag lag aan de figuur
      van Victoria, op een Romeinse sarcofaag in
      de Vaticaanse Belvédère (afbeelding <a href="../fotos/content.html#4">4</a>).
      De ‘Positur’ all’antico’, de half
      gedrapeerde figuur en het onderwerp zelve
      maken tenminste een antieke herkomst
      aannemelijk. Vooral in de draperie, in de
      naakte lichaamsvormen en in de schubachtige
      rotsen kon de tekenaar een zekere mate van
      ronding suggereren, maar de situatie in haar
      geheel is strikt onruimtelijk en speelt zich
      wezenlijk in het platte vlak af. Door onze
      neiging, de donkere achtergrond als
      oneindige verte te interpreteren doen wij
      onrecht aan deze afbeelding. Eerst door
      toevoeging, acht eeuwen later, van de vaagst
      mogelijke bodem en wolkenlucht verandert
      dezelfde inventie, nu in kopergravure,
      geheel van ruimtelijk effect (zie nummer <a href="../objectbeschrijvingen/object061.html">61</a>).</p>
      <p>In de Karolingische schilderkunst,
      voornamelijk bewaard in de vorm van
      boekillustraties, vinden wij voorts een
      systeemloos mengsel van mogelijkheden om het
      driedimensionale aanzicht van voorwerpen te
      benaderen. Vaak gebeurde dat door in
      overeenstemming met onze natuurlijke
      waarneming twee of drie kanten van het
      voorwerp te laten zien. De hoeken waaronder
      deze zijvlakken worden geplaatst zijn echter
      willekeurig en lijken niet bedoeld om
      volume, laat staan ruimtelijke situering
      weer te geven, maar alleen om de natuur --
      in dit geval het natuurlijke aanzicht -- na
      te volgen.</p>
      <p>Het voor en achter elkaar tekenen van de
      verschillende voorstellingselementen blijkt
      een van de eerste manieren te zijn waarop de
      kunstenaar concessies aan de ruimtelijke
      gedifferentieerdheid doet. In het Franse
      negende-eeuwse manuscript van Prudentius’
      gedichten (zie nummer <a href="../objectbeschrijvingen/object024.html">24a</a>)
      zijn de figuren nog zonder veel plasticiteit
      gedacht. Gewend als wij zijn om afbeeldingen
      ruimtelijk te lezen, zien wij de
      bodybuilders-schouders van de bovenste man
      op folio 140v als ronding en volume
      bezittend, en het is waarschijnlijk dat de
      tekenaar dat op een niet-nadrukkelijke wijze
      ook zo bedoelde. Vermoedelijk is de enige
      poging in deze illustratie om natuurgetrouw
      weer te geven wat wij zien wanneer wij
      objecten voor en achter elkaar in de diepte
      waarnemen, het voor en achter elkaar
      plaatsen van de figuren, zoals in de
      onderste afbeelding op folio 140v het
      duidelijkst gedemonstreerd wordt.</p>
      <p>In de tiende-eeuwse ruiterveldslag uit
      een manuscript uit St. Gallen (zie nummer <a href="../objectbeschrijvingen/object106.html">106</a>)
      is die voor-en-achter-elkaar-plaatsing zeer
      effectief toegepast. Dat het hier niet gaat
      om perspectivische ruimteaanduiding in de
      zin van het renaissancistische
      centraalperspectief wordt aangetoond door
      het ook aan de achterkant van de slaglinie
      achter elkaar ‘opstapelen’ van de
      paarden, waardoor de paardelijven naar
      achteren toe steeds langer schijnen te
      worden. Na het vierde paard merkte de
      tekenaar blijkbaar de onrealistische
      gevolgen van deze uitrekking op en hield hij
      de achterkant van de slagorde verder voor
      gezien. Deze interpretatie lijkt dwingend.
      Men zou ook kunnen denken dat de tekenaar
      alleen maar wilde aangeven dat de slagorde
      meer dan één paard dik was. Op folio 46r
      zou dit mogelijk kunnen zijn, gezien de
      voor- en achteruitkijkende ruiters, maar op
      folio 45v lijkt dit niet waarschijnlijk. Het
      uit deze opstapeling resulterende schuin
      naar boven weglopen van de voorkant van de
      slagorde is hier, zoals gezegd, vermoedelijk
      nog niet op te vatten als een ruimtelijke
      aanduiding.</p>
      <p>Ook de volgende stap in de ontwikkeling
      moet niet verward worden met het
      centraalperspectief, hoewel de suggestie van
      de diepte in verdwijnende lijnen hier wel
      aanwezig is. De entourage van de geknield
      liggende, dankzeggende dichter in het
      manuscript van omstreeks 1000 (zie nummer <a href="../objectbeschrijvingen/object017.htm" target="content">17</a>)
      bevat aan de rechterkant in de meubels en
      bouwwerken een duidelijk naar de diepte
      verwijzend element: het bed en het
      kerkgebouw zijn wat hun voorkant betreft
      evenwijdig aan het beeldvlak weergegeven,
      terwijl wij de rechterflanken van die
      constructies in een schuin naar boven lopend
      aanzicht gewaar worden. De schuin
      omhooggaande lijnen lopen echter strikt
      parallel en komen niet samen in een
      verdwijnpunt. Er is evenwel een groot
      verschil op te merken met het toevallige,
      accidentele tonen van drie kanten van een
      voorwerp in de Karolingische schilderkunst,
      waarbij men in wezen in volume noch in
      ruimtelijke situering geïnteresseerd is. In
      het onderhavige geval is er daarentegen
      evident sprake van een consistente poging,
      een bepaald effect te bereiken. Tot en met
      de laatste nagalm van de gotische
      schilderkunst zou het van onderen omhoog en
      van boven omlaag laten lopen van de zijkant
      van gebouwen het empirische beeldmiddel
      blijven om het diepteverloop te suggereren.</p>
      <p>Wij moeten ons ook in dit geval echter
      afvragen of de constatering dat de schuin
      omhooglopende lijnen van de zijkanten van
      meubelstuk en gebouw diepte suggereren,
      juist is. Wordt deze gevolgtrekking
      misschien wederom veroorzaakt door onze
      automatische gewoonte van het
      ‘perspectivisch zien’, of hebben wij
      hier werkelijk te maken met een bewust
      aangebrachte aanduiding van ruimtelijke
      omstandigheden? In het laatste geval is het
      in onze voorbeeldenreeks voor het eerst dat
      er enige nadruk op het systematisch
      toegepaste ruimtelijke element valt.</p>
      <p>De onderhavige tekening bevat de
      ruimtesuggesties die wij tot nu toe al
      tegengekomen zijn: de linkerarm van de
      dichter bevindt zich kennelijk achter de
      rechterarm, omdat de laatste volledig
      getekend is en de eerste slechts voor zover
      hij achter de rechterarm vandaan komt. De
      zwierige lus waarmee het gordijn van het
      vertrek aan een haak ter zijde is gehangen
      is zelfs voor onze ruimte-interpretatie
      volkomen aanvaardbaar; ook dit element is
      gebaseerd op het voor/achter principe. Het
      gewaad van de dichter is met buitengewoon
      plastische plooiingen om zijn lichaam
      geschikt door middel van licht geschaduwde
      lijnen. Er is echter nog geen spoor te
      bekennen van een algemene ruimtelijke
      organisatie van alle individuele elementen
      uit de voorstelling; de overgang tussen de
      aanduiding van het vertrek -- die tegelijk
      als beeldkader fungeert -- en het gebouw en
      het meubelstuk is bruusk en niet ruimtelijk
      gedacht.</p>
      <p>In een Terentius-handschrift uit de
      vroege elfde eeuw (zie nummer <a href="../objectbeschrijvingen/object018.html">18</a>)
      vinden wij verschillende voorbeelden van de
      hiervóór bedoelde schuin omhooglopende
      lijnen terug. Het zou historisch niet
      verantwoord zijn, in deze vroege tijd al te
      vlot een internationale, progressieve
      ontwikkeling in het ‘disegno’ in het
      algemeen, en in de kunst van het perspectief
      in het bijzonder te veronderstellen of aan
      te wijzen op de manier waarop dat ten
      aanzien van de vijftiende eeuw wel mogelijk
      is. Toch blijkt, ook in andere, niet in deze
      presentatie aanwezige voorbeelden, dat zich
      omstreeks het jaar 1000 hier en daar de
      gewoonte begint te manifesteren, schuin
      weglopende lijnen systematisch te gebruiken
      als expliciet beeldmiddel om het naar
      achteren lopen van de zijkanten van
      voorwerpen te suggereren.</p>
      <p>In de ruiterslagorde (zie nummer <a href="../objectbeschrijvingen/object106.html">106</a>)
      was al te zien hoe deze verworvenheid als
      vanzelf voortkwam uit de
      ‘voor-en-achter-elkaar-differentiatie’.
      In het licht hiervan mag nu de nog steeds
      onbeantwoorde vraag, of het schuin weglopen
      van de lijnen uit de voorstelling met de
      dankzeggende dichter (zie nummer <a href="../objectbeschrijvingen/object017.htm" target="content">17</a>)
      ruimtelijk op te vatten is, positief
      beantwoord worden. Terugkerend tot het
      Terentius-handschrift, zien wij op folio 1v
      dat de rol van de schrijver, liggend op en
      afhangend van de lessenaar, voorzien is van
      schriftregels die een verloop de diepte in
      suggereren. Ook het dak van het bouwwerk op
      folio 2r wordt aan de zijkanten begrensd
      door twee schuin de diepte inlopende lijnen.</p>
      <p>Het elfde-eeuwse modellenboek (zie nummer
      <a href="../objectbeschrijvingen/object024.html">24b</a>)
      bevat twee kasteelachtige bouwsels in
      vogelvlucht-aanzicht, waarin het principe
      van de schuin omhooglopende lijn tot een
      consistent toegepast systeem van meerdere
      zulke lijnen uitgebouwd is en waarbij het
      ruimtelijk effect niet anders dan bewust
      aangebracht kan zijn. Het is in dit geval
      zinloos om te proberen de omringende groepen
      figuren in een ruimtelijk verband met elkaar
      of met de bouwsels te brengen, omdat het bij
      een modellenboek als dit gaat om losse,
      paradigmatische beeldmotieven. Integendeel,
      men zou zelfs kunnen vaststellen dat de
      diverse motieven wat betreft
      beeldorganisatie niet opvallend verschillen
      van integraal samenhangende voorstellingen,
      hetgeen ons sterkt in de overtuiging dat de
      beeldende kunstenaar van de elfde eeuw nog
      niet zo geïnteresseerd was in de
      ruimtelijke organisatie van zijn
      voorstellingen anders dan die welke in het
      platte vlak, door middel van toon- en
      kleurcontrasten, aan te brengen zijn.</p>
      <p>De prachtige, klaarblijkelijk als
      pendants gedachte portretten van Theodoricus
      en Cassiodorus uit het Duitse
      twaalfde-eeuwse manuscript (zie nummer <a href="../objectbeschrijvingen/object019.html">19</a>
      en afbeelding<a href="../fotos/content.html#5">
      5</a>) wijzen op een grote vaardigheid om
      het lichaam plastisch en realistisch weer te
      geven. Het meest opvallende daarbij zijn de
      zeer gevoelige lijnvoering in het algemeen
      en de functioneel toegepaste plooival en de
      gave tekening van gezichten en handen in het
      bijzonder, alsmede de symmetrische beenstand
      van de beide zitters, waarbij de afwisseling
      in kniehoogte, gecombineerd met de rijke
      plooival, zeer ruimtelijk werkt. Behalve de
      troon en de voetsteunen ontbreekt verder
      iedere aanduiding van entourage. De
      schriftregels op Cassiodorus’ boek staan
      zuiver horizontaal en doen niet mee met het
      accidentaalperspectief van de boekopening.
      De tronen zijn uitsluitend in frontaal
      aanzicht getekend en bezitten geen diepte.</p>
      <p>Hoezeer de ontwikkeling van het
      ‘disegno’ in de middeleeuwen gebonden is
      aan lokale scholen, wordt aangetoond door
      het psalter van de heilige Lodewijk (zie
      nummer <a href="../objectbeschrijvingen/object027.html">27</a>).
      Op de folia 16v-17r treffen wij vier
      voorstellingen aan uit het verhaal van
      Christus’ geboorte. De voornaamste
      ruimtelijke indicaties zijn die van het
      ‘voor-en-achter-elkaar-effect’ en van
      schaduwing door middel van het koloriet. In
      de weergave van de zeer schaarse natuurlijke
      of artificiële vormen ontbreekt iedere
      gedachte aan perspectief. Verrassend is
      daarentegen in de onderste voorstelling op
      folio 16v -- waarin de drie koningen de ster
      volgen -- het ruimtelijk zeer effectieve
      contrast tussen het middelste, frontaal
      geziene paard en de twee van ter zijde
      weergegeven paarden links en rechts daarvan.
      Vanzelfsprekend ontbreekt hier nog geheel de
      pas veel later geperfectioneerde kunst om
      ‘lucht’ of ruimte tussen de drie ruiters
      onderling te suggereren, en ook de
      achterbenen van het frontale paard zijn
      erbij ingeschoten, maar als geheel laat deze
      compositie een tamelijk goed geslaagde
      poging tot ruimtelijke geleding zien.</p>
      <p>Ten slotte tonen de rijke miniaturen uit
      het Zuidnederlandse handschrift uit circa
      1495 (zie nummer <a href="../objectbeschrijvingen/object110.html">110</a>),
      hoezeer tegen het eind van de vijftiende
      eeuw door het onontkoombare voorbeeld van de
      paneelschilderkunst de ruimtelijke suggestie
      tegen wil en dank haar intrede in de
      boekillustratie heeft gedaan. Deze suggestie
      is echter evident zonder de brandende
      ambitie van de paneel- en frescoschilder tot
      het winnen en toepassen van het
      centraalperspectief tot stand gekomen. De
      verschillende ruimtelijke compartimenten
      zijn door middel van coulissenachtige
      effecten aangegeven. De concentratie van de
      kunstenaar was in de eerste plaats gericht
      op het rijke, bonte en gedetailleerde
      handwerk, geheel in de traditie van het
      middeleeuwse, voor vorsten en prelaten geïllustreerde
      boek.</p>
      <hr>
      <p><strong>Literatuur</strong>
      <ul>
        <li>W.M. Ivins, <em>Prints and visual
          communication</em>. Cambridge (Mss.)
          1953.</li>
      </ul>
        	<table border="0" cellspacing="0" cellpadding="0">
        	<tr>
        		<td colspan="2"><img src="../../images/shim.gif" height="20" width="1" border="0"></td>
        	</tr>
        	<tr>
        		<td bgcolor="#002E65" colspan="2"><img src="../../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="#top" class="hornav">top pagina</a></td>
        	</tr>
        	<tr>
        		<td colspan="2"><img src="../../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</htmll>

