<!DOCTYPE htmlL PUBLIC "-//W3C//DTD htmlL 4.0 Transitional//EN">

<htmll>
<head>
	<title>Goed Gezien: de aarde</title>
<!--- stylesheet --->
<link rel="STYLESHEET" type="text/css" href="../../css/style.css">
<link rel="STYLESHEET" type="text/css" href="../../css/default.css">
<script language="JavaScript" src="../../js/index.js"></script>
<script language="JavaScript" src="../../js/browser_stylesheet.js"></script>
<script language="JavaScript" src="../../js/printbug.js"></script>
<script language="JavaScript" src="../../js/functiondetect.js"></script>




</head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">





<table width="480" border="0" cellspacing="0" cellpadding="0">
<tr>
    <td class="small">
        <a href="http://www.bibliotheek.universiteitleiden.nl" class="small" target="_top">Bibliotheken</a>
		<img border="0" src="../../images/slash.jpg" width="3" height="8">
		<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
		<img border="0" src="../../images/slash.jpg" width="3" height="8">
		<a href="../../goedgezien/" class="small" target="_top">Goed Gezien</a>
        <img border="0" src="../../images/slash.jpg" width="3" height="8"> De aarde</td>
</tr>
<tr>
  <td class="small"><BR>
  </td>
</tr>


  <tr>
    <td>
      <!--- INHOUD --->
      <a name="top"></a>

      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<div class="hoofdstuk">De aarde</div>
      <strong>D. de Vries</strong>
      <blockquote>
        <p>‘Goetwillige Leser, Sy en oordeelen
        niet qualijck,<br>
        die de Historie noemen het oogh der
        Burgerlijcke wijsheit,<br>
        en de Aerdrijcks-beschrijving het oogh en
        licht der Historien.<br>
        In Historien moet men soo wel letten op
        plaetsen als op persoonen en tijden; want
        men niet groots nochte kleens en kan
        uytrechten sonder plaets, en geene
        plaetsen eygentlijck kennen sonder
        Aerdtrijcksbeschrijving.’ &nbsp;</p>
      </blockquote>
      <p>Met deze korte verklaring over het nut
      van de geografie als het ‘oogh en licht
      der Historien’ begint Joan Blaeu de
      Voor-reden van zijn <i>Grooten Atlas</i> van
      1664. Hij verwijst naar zegslieden, die hij
      niet met name noemt, maar hij heeft daarbij
      zeker het oog gehad op zijn grote voorganger
      Abraham Ortelius, die in 1570 zijn <i>Theatrum
      orbis terrarum, </i>de eerste ‘moderne’
      atlas, met ongeveer dezelfde woorden bij de
      lezer had ingeleid (zie nummer <a href="../objectbeschrijvingen/object040.html">40</a>
      en <a href="../objectbeschrijvingen/object041.html">41</a>).
      Die nauwe relatie tussen geografie en
      geschiedenis is er volgens Blaeu omdat wij
      niets groots of kleins kunnen verrichten
      zonder dat de ‘plaets’ daarin een rol
      speelt. Het is de mensen ingeboren om zich
      te oriënteren en de informatie over de
      omgeving voor zichzelf en anderen in
      grafische symbolen op kaarten vast te
      leggen. Dit begrip van ‘spatial
      relatedness’ -- door Blaeu al onderkend --
      is volgens Arthur Robinson de ware
      bestaansreden van de cartografie. Vanaf de
      vroegste tijden heeft elke beschaving zich
      zo naar eigen inzicht en kennis
      voorstellingen gemaakt van de wereld
      dichtbij en veraf, bekend en onbekend, op
      grond van waarnemingen en ideeën. Van een
      kritisch-wetenschappelijke benadering van
      het kaartmaken kunnen we spreken wanneer
      door toepassing van de meetkundige grondslag
      de vaste schaalverhouding ontstaat, waardoor
      de ruimtelijke aspecten van richting en
      afstand betekenis krijgen. De geschiedenis
      van de wetenschappelijke cartografie
      gekenmerkt door perioden van versnelling en
      vertraging, maar ook wel van stilstand en
      afbraak.</p>
      <hr>
      <p>Talrijke passages in de klassieke
      literatuur wijzen erop, dat kaarten bij de
      overdracht van ruimtelijke informatie in het
      dagelijks leven van het oude Griekenland en
      Rome een rol van betekenis speelden. Het
      zijn historici en geografen als Herodotus,
      Strabo en Ptolemaeus die ons in staat
      stellen ons een beeld te vormen van de
      uitgangspunten en de ontwikkeling van de
      klassieke cartografie. De cartografische
      documenten zelf, in een miniem aantal en dan
      nog vaak geschonden bewaard, kunnen dat
      beeld niet verschaffen.</p>
      <p>Beïnvloed vanuit de culturen van het
      Tweestromenland zagen Anaximander (circa
      611-546 v.Chr.) en andere filosofen van de
      Ionische school uit Milete de wereld als een
      platte ronde schijf, met waarschijnlijk de
      elementaire verdeling in de drie werelddelen
      Europa, Azië en Afrika, gegroepeerd rondom
      Hellas met Delphi als middelpunt, terwijl
      het geheel omgeven was door de Oceaan. In
      die voorstelling richtte men de blik alleen
      op het bewoonde deel van de aarde (de
      ‘oikoumene’). De wiskundige Pythagoras
      betrok echter in de zesde eeuw voor Christus
      de gehele aarde in zijn
      esthetisch-filosofische overweging dat alle
      hemellichamen, dus ook de aarde, de meest
      volmaakte geometrische vorm, die van de bol
      moeten hebben. De bolvormigheid van de aarde
      werd sindsdien vrij algemeen aanvaard.</p>
      <p>Deze hypothese leidde tot enkele
      ‘uitvindingen’: de globe, de toepassing
      van een net van lengte- en breedtecoördinaten,
      waarmee ieder punt op de aardbol zo
      nauwkeurig mogelijk aangegeven kon worden,
      en de verdeling van de aarde hetzij in vijf
      zones volgens de keerkringen en poolcirkels,
      hetzij in een groter aantal ‘klimata’
      (letterlijk: inclinaties), die het aantal
      uren zonneschijn op de langste dag aangaven.
      Beide indelingen, in zones en klimaten,
      komen we tot in de zeventiende eeuw in de
      cartografie tegen.</p>
      <p>Een wetenschappelijke prestatie van de
      eerste orde was de berekening van de lengte
      van een meridiaan door Eratosthenes (circa
      275-194 v. Chr.), hoofd van de beroemde
      bibliotheek van Alexandrië en daardoor als
      geen ander in de gelegenheid om de grote
      geografische werken van zijn voorgangers te
      bestuderen. Op grond van de waarneming op
      dezelfde dag van de verschillen in de
      zonnestand te Syene en Alexandrië --
      plaatsen waarvan hij de onderlinge afstand
      kende en die volgens hem op dezelfde
      meridiaan lagen -- berekende hij het aantal
      graden van de booghoek tussen die plaatsen.
      Zo kwam hij voor de omtrek van de aarde tot
      een resultaat van 252.000 stadia. Gezien de
      destijds bestaande mogelijkheden van
      waarneming moeten we daarbij rekening houden
      met een afwijking van tien à vijftien
      procent van de werkelijke omtrek. Met deze
      meting als basis heeft hij de hem bekende
      geografische gegevens verwerkt in een kaart
      van de ‘oikoumene’. Lang geleden is dit
      eerste wetenschappelijke wereldbeeld
      verloren gegaan, maar door Strabo zijn we
      daarover zo goed geïnformeerd dat er een
      reconstructie van gemaakt kon worden
      (afbeelding <a href="../fotos/content.html#6">6</a>).
      De klassieke cartografen hebben zich
      blijvend erdoor laten inspireren, ook
      Claudius Ptolemaeus, die ongeveer vier
      eeuwen later in dezelfde culturele metropool
      Alexandrië leefde. Hij was de auteur van
      een astronomische studie, de <i>Almagest</i>
      en van een handboek voor de geografie en het
      vervaardigen van kaarten, de <i>Geographia.</i>
      Deze twee werken hebben de donkere eeuwen na
      de ineenstorting van het Romeinse rijk
      overleefd dank zij de culturele kanalen van
      de islam en Byzantium. Zijn <i>Geographia</i>
      bevat een verhandeling over het construeren
      van een coördinatensysteem en de projectie
      ervan in het platte vlak. Verreweg het
      grootste deel van dit werk wordt ingenomen
      door lijsten van plaatsnamen met opgave van
      geografische lengte en breedte.
      Oorspronkelijk waren er ook kaarten aan
      toegevoegd, maar deze ontbreken in het oudst
      bewaarde handschrift, de codex Vaticanus
      graecus 177, die in 1295 door de monnik
      Maximus Planudes in een klooster bij
      Byzantium werd ontdekt.</p>
      <p>Wat de klassieke wereld zich aan kennis
      over de aarde had verworven, werd in het
      vroeg-christelijke denken bewust opzij gezet
      of raakte onbewust in vergetelheid omdat het
      avondland met andere ogen naar de aardse
      werkelijkheid was gaan kijken. De ruimte
      waarin men zich probeerde te oriënteren had
      er nog een andere dimensie bij gekregen. De
      aarde was het toneel van de
      heilsgeschiedenis geworden, van de ‘res
      gestae Dei’, de grote daden van God vanaf
      de schepping tot heden, en de bijbel was
      daarvoor de enige en ware bron van kennis.
      De vraag bij voorbeeld of er misschien
      menselijke wezens (tegenvoeters of
      antipoden) aan gene zijde van de aarde
      woonden, werd door Augustinus ontkennend
      beantwoord omdat alle mensen zouden
      afstammen van de drie zonen van Noach.
      Andere christelijke denkers, zoals Cosmas
      Indicopleustes (zesde eeuw) wezen op
      bijbelse gronden de bolvorm van de aarde
      radicaal van de hand. Het is evident dat
      louter geografische vragen als de vorm van
      de aarde, de ligging van plaatsen en de
      verhouding van land en water buiten dit
      theologisch gefixeerde blikveld lagen.</p>
      <p>De kennis van de aarde kreeg door Hugo
      van St. Victor (1095-1141) een geheel andere
      functie toegemeten. Hij stelde in een veel
      gebruikt gidsje voor de geschiedenis, dat er
      drie factoren (‘circumstanciae’) zijn
      waarvan historisch inzicht afhankelijk is:
      de personen, de plaatsen en de tijden: Joan
      Blaeu zou later, zoals we gezien hebben,
      deze woorden zowat letterlijk herhalen! De
      ‘loca, in quibus [res] gestae sunt’
      geven het toneel van het gebeuren aan en
      daarom dient men ze goed te kennen èn af te
      beelden. Dat gebeurde op de middeleeuwse
      wereldkaarten of ‘mappae mundi’, die
      meer een beeldverhaal van de geschiedenis
      dan een beeld van de geografische wereld
      geven.</p>
      <p>Het eenvoudigste type, de wielkaart, die
      ook wel met de letters T en O wordt
      aangeduid, bestaat uit een cirkel waarin de
      scheiding tussen de drie werelddelen de vorm
      van de letter T heeft, en die in de vroegste
      versie alleen de namen van de drie
      continenten Azië, Afrika en Europa, omgeven
      door de oceaan, toont, soms aangevuld met de
      namen van de drie zonen van Noach
      (afbeelding <a href="../fotos/content.html#7">7</a>).
      In de zevende eeuw gebruikte Isidorus van
      Sevilla deze ‘logo’-kaartjes om het
      verhaal over de indeling van de wereld te
      illustreren in zijn <i>Etymologiae.</i>
      Langzamerhand werden er wat meer gegevens
      aan dit kaarttype toegevoegd, bij voorkeur
      ontleend aan de bijbel, de geschiedenis van
      de kerk en aan sagen en legenden uit de
      laat-klassieke periode, zodat de ‘mappae
      mundi’ zich uiteindelijk ontwikkelden tot
      encyclopedische beeldverhalen-in-kaartvorm.
      Het summum van middeleeuwse
      wereldcartografie zijn de grote
      kloosterkaarten van de kathedraal in
      Hereford en van de abdij Ebstorf op de Lüneburger
      heide, beide in de dertiende eeuw getekend.</p>
      <p>Terwijl de kaarten van het T/O-type
      alleen de bewoonde wereld afbeelden, is er
      een andere groep ‘mappae mundi’ die de
      aardbol van pool tot pool laten zien en dit
      halfrond volgens de oude Griekse traditie in
      twee koude, twee gematigde en één hete
      zone verdelen. Dit type is bekend dank zij
      de laat-klassieke auteur Macrobius
      (afbeelding <a href="../fotos/content.html#8">8</a>).
      Een mengvorm van beide typen is de kaart uit
      de <i>Liber Floridus,</i> de historische
      encyclopedie die Lambert van Sint-Omaars
      circa 1120 heeft vervaardigd. De linker,
      noordelijke helft wordt daarin ingenomen
      door de ‘oikoumene’ volgens het
      T/O-schema, terwijl in de rechter,
      zuidelijke helft de gematigde zone van de
      antipoden is afgebeeld (zie nummer <a href="../objectbeschrijvingen/object036.html">36</a>).</p>
      <p>Uit de belangstelling voor het werk van
      Macrobius, waarin onder andere de
      ontdekkingen van Eratosthenes zijn
      opgenomen, blijkt dat in de vroege
      middeleeuwen de klassieke geografische
      tradities niet geheel en al waren vergeten.
      Steeds opnieuw waagden geleerden het het
      bestaan van de antipoden en dus van de
      bolvorm van de aarde te verdedigen. De
      beslissende impuls voor de beoefening van de
      mathematische geografie kwam in de volle
      middeleeuwen echter uit een geheel andere
      hoek, uit Spanje, waar geleerden uit het
      Latijnse Westen de Arabische astronomie
      hadden leren kennen. De astronomische werken
      van Aristoteles en Ptolemaeus werden in de
      twaalfde eeuw door Gerard van Cremona uit
      het Arabisch in het Latijn vertaald, evenals
      de astronomische tafels van al-Zarqali.
      Gewapend met deze kennis kon men in het
      vervolg zelf de coördinaten van plaatsen
      gaan bepalen. De oorsprong van de
      wetenschappelijke cartografie in de
      middeleeuwen moeten we dan ook zoeken bij de
      grote belangstelling voor de astronomie.</p>
      <hr>
      <p>De ontluikende cultuur van de islam had
      in de achtste eeuw in de veroverde gebieden
      van Noord-Afrika en Zuidwest-Azië kennis
      gemaakt met de erfenis van de laat-klassieke
      wetenschappelijke traditie, met name op het
      gebied van geografie en astronomie. Men
      richtte zich aanvankelijk vooral op het
      vertalen van de Griekse bronnen. De kalief
      al-Ma<sup>c</sup>mun (786-833) stuurde
      geleerden naar Byzantium om er handschriften
      te kopen en daartoe zullen de beide werken
      van Ptolemaeus, de <i>Almagest</i> en de <i>Geographia,</i>
      behoord hebben, die spoedig in het Arabisch
      werden vertaald.</p>
      <p>Vanaf de tiende eeuw kreeg het
      wereldbeeld van de koran echter meer vat op
      de Arabische cartografie: de ronde schijf
      van de aarde met de Middellandse Zee en de
      Perzische Golf die vanuit de omringende
      Oceaan de aarde binnendringen en haar in de
      drie continenten verdelen. Mekka, de heilige
      stad waarheen zich de gelovigen bij de
      dagelijkse gebeden richten, kwam in het
      centrum van de aardschijf te liggen. Aan de
      grote geografische werken uit deze periode
      is vaak een verzameling kaarten van de
      landen van de islam toegevoegd die bekend
      staat als <i>Atlas van de islam.</i> De
      geografie is daarin schematisch uitgebeeld,
      vaak gereduceerd tot simpele geometrische
      vormen zoals een cirkel of halve cirkel, of
      een paar rechte of gebogen lijnen, waardoor
      de herkenbaarheid er niet groter op is
      geworden. In de presentatie is dit genre
      vertegenwoordigd door de wereldkaart van
      al-Ist<DOT>
      a<u>k</u>ri (circa 950), een geograaf uit
      Perzië die vele reizen had gemaakt (zie
      nummer <a href="../objectbeschrijvingen/object037.html">37</a>).
      Ook andere Arabische geografen van naam,
      zoals al-Mas<sup>c</sup>udi en Ibn Yaqut
      namen in hun werken veel nieuwe informatie
      op die ze zelf op hun reizen in Europa en
      Azië hadden verzameld. Al deze gegevens
      zijn uiteindelijk verwerkt in het boek en de
      atlas die al-Idrisi in vijftien jaar
      samenstelde in opdracht van de
      Noormannenkoning Roger II van Sicilië. De <i>Kitab
      Rugar,</i> die hij in 1154 voltooide, is met
      haar eenenzeventig kaarten de apotheose van
      de Arabische cartografie.</p>
      <hr>
      <p>Mede beïnvloed vanuit het moslimse
      Spanje had men in Europa in de dertiende
      eeuw meer oog gekregen voor de waarneembare
      werkelijkheid en voelde men de behoefte daar
      meer van te kennen en er verder in door te
      dringen. De hemel en de aarde werden nu
      geobserveerd: circa 1232 berekende men de coördinaten
      van Londen, kort daarop volgden die van
      Keulen, Parijs en Mechelen. In die nieuwe
      attitude van waarneming, ondervinding en
      ervaring moeten we ook de oorsprong zoeken
      van de zeekaarten waarvan voor het eerst
      tegen het einde van de dertiende eeuw in het
      westelijk deel van de Middellandse Zee
      melding wordt gemaakt. De ‘Carte Pisane’
      (circa 1290) is de oudst bewaarde van deze
      op grote vellen perkament getekende
      zeekaarten. Hun naam, ‘portolaan’,
      ontlenen ze aan de geschreven zeegids,
      waarin allerlei aanwijzingen voor de
      navigatie waren opgenomen. Ze hebben vanaf
      het eerste verschijnen direct al alle
      kenmerken van een volwassen zeekaart: een
      netwerk van koerslijnen en de summiere
      geografie van kustlijnen, eilanden en
      ondiepten, terwijl echter de breedte- en
      lengtegraden nog lange tijd blijven
      ontbreken. Aan deze vormentaal van de
      zeekaart zou in de daaropvolgende eeuwen
      nauwelijks meer iets worden toegevoegd. Het
      meest verrassende aspect van de portolanen
      is dat ze op schaal getekend zijn, zodat ze
      voor de navigatie op open zee gebruikt
      konden worden, waar de positie bepaald werd
      op grond van richting en afstand van de
      afgelegde koers. Zo werd er in de
      cartografie weer gemeten (vergelijk nummer <a href="../objectbeschrijvingen/object050.html">50</a>
      en <a href="../objectbeschrijvingen/object051.html">51</a>).
      Een bijzonder product van deze middeleeuwse
      zeecartografie of hydrografie is de vroegste
      atlas die wij kennen, het <i>Isolario,</i>
      een verzameling ingebonden kaarten van de
      eilanden in de Middellandse Zee (zie nummer <a href="../objectbeschrijvingen/object044.html">44</a>).</p>
      <hr>
      <p>De groeiende belangstelling voor de
      wiskundige astronomie manifesteerde zich in
      de loop van de dertiende eeuw ook aan de
      universiteiten van Oxford en Parijs. Dit had
      weer een uitstralingseffect naar de iets
      jongere universiteiten in de Duitse landen,
      waar men zich intensief ging bezighouden met
      het samenstellen van lijsten van
      geografische coördinaten. Uiteindelijk
      concentreerde veel van deze kennis zich in
      de eerste helft van de vijftiende eeuw aan
      de universiteit van Wenen en in het
      nabijgelegen augustijnerklooster
      Klosterneuburg. Daar verstond men circa 1420
      al de kunst om op basis van de coördinaatpunten
      kaarten te vervaardigen.</p>
      <p>Inmiddels had het avondland ook kennis
      gemaakt met het tweede, tot dan onbekende
      werk van Ptolemaeus, de <i>Geographia.</i>
      De Griekse tekst was door Byzantijnse
      geleerden tegen het einde van de veertiende
      eeuw naar Florence meegebracht en daar door
      Jacopo d’Angelo in het Latijn vertaald.
      Vanaf dat moment werd het werk in het
      Latijnse Westen als de ‘auctoritas’ op
      het gebied van de geografie verwelkomd, in
      het bijzonder voor het maken van kaarten.</p>
      <hr>
      <p>De blijvende betekenis van de renaissance
      van de <i>Geographia</i> moet hierin gezocht
      worden dat ze de cartografische techniek en
      vormentaal aanreikte om de bolvormige aarde
      of delen daarvan zo exact mogelijk op
      wiskundige basis in het platte vlak af te
      beelden. Ze staat aan het nieuwe begin van
      de wetenschappelijke cartografie. In het
      vervolg zijn projectie, coördinaten en
      schaal niet meer uit een kaart weg te
      denken.</p>
      <p>De revolutionaire ontwikkeling van de
      cartografie in de zestiende eeuw en de
      enorme toename van de vraag naar
      cartografische informatie staan in nauw
      verband met de politieke en maatschappelijke
      ontwikkelingen. De grote ontdekkingen
      verbreedden het blikveld van de
      West-Europese staten, met het gevolg dat ze
      hun handelsbelangen over een steeds groter
      wordend gebied veilig wilden stellen. Voor
      registratie van eigendom en efficiënte
      belastingheffing, voor militaire doeleinden
      -- offensief en defensief --, voor
      waterstaatkundig beheer bleek de kaart een
      uiterst geschikte informatiedrager te zijn.
      Grondeigenaren lieten hun bezittingen in
      kaart brengen. Berichten over actuele
      gebeurtenissen werden als beeldverhaal in
      kaartvorm meegedeeld.</p>
      <p>Deze steeds grotere toepassing van de
      cartografie kan men zich zonder de invloed
      van de drukpers nauwelijks voorstellen. Door
      de grotere verspreidingsmogelijkheden kregen
      nu veel meer mensen kaarten onder ogen,
      waardoor het inzicht in en de kennis van de
      geografie werden bevorderd, maar ook
      misvattingen werden algemener en konden een
      lang en hardnekkig bestaan gaan leiden. Wat
      eenmaal op een kaart vermeld stond, werd er
      niet gemakkelijk meer afgehaald. De twee
      belangrijkste ontwikkelingen uit deze
      bloeiperiode zullen nu nader belicht worden
      het nieuwe wereldbeeld en de topografische
      cartografie.</p>
      <p>De ontdekkingen door Portugezen en
      Spanjaarden van gebieden op de aardbol die
      volkomen onbekend waren, hadden tot gevolg
      dat er een geheel nieuw wereldbeeld
      ontstond. Deze ommekeer in de geografische
      oriëntatie, die zich in een betrekkelijk
      korte periode van twintig jaar voordeed,
      vindt onder andere zijn neerslag in de
      wijzigingen die de kaartinhoud van de
      gedrukte <i>Geographia</i> ondergaat. Op de
      traditionele wereldkaart van Ptolemaeus is
      slechts de helft van de wereldbol afgebeeld,
      180 van de 360 lengtegraden, dat wil zeggen
      alleen de toen bekende wereld, de
      ‘oikoumene’ uit de klassieke oudheid
      (zie nummer <a href="../objectbeschrijvingen/object038.html">38</a>).
      Hoe men zich vanuit die visie de achterzijde
      van de aardbol voorstelde, toont ons de
      oudst bewaarde globe, die Martin Behaim in
      1492 in Neurenberg tekende. Het
      Euro-Aziatische continent is daarop
      uitgerekt tot 230° zodat er voor de oceaan
      die Azië van Europa scheidt slechts 130°
      verblijft en Europa recht tegenover Japan
      komt te liggen. Via deze kortere route was,
      zo dacht Columbus, Oost-Azie sneller te
      bereiken.</p>
      <p>Een totaal andere kijk op de aarde ligt
      ten grondslag aan de in 1513 te Straatsburg
      verschenen editie van de <i>Geographia,</i>
      waarin Martin Waldseemüller op het
      titelblad expliciet vermeldde dat er nog een
      tweede deel aan is toegevoegd, bestaande uit
      twintig kaarten met de nieuwe ontdekkingen.
      Daarmee brak hij definitief de gesloten ring
      van het klassieke wereldbeeld open. Een van
      die nieuwe kaarten is de ‘Tabula Terre
      Nove’, de kaart die Amerika een eigen en
      vaste plaats in het wereldbeeld geeft
      (afbeelding <a href="../fotos/content.html#9">9</a>).
      Het is de uitkomst van een ingrijpend proces
      in het geografisch denken, waarbij men met
      grote moeite tot het inzicht was gekomen dat
      Azië en Europa niet slechts door een
      betrekkelijk smalle oceaan waren gescheiden,
      maar door een nieuw continent, omgeven door
      oceanen. In 1507 had Waldseemüller in het
      geschriftje <i>Cosmographiae introductio</i>
      al de gedachte geopperd dat de nieuw
      ontdekte gebieden tot een vierde werelddeel
      behoorden, waaraan naar zijn mening de naam
      van Amerigo Vespucci verbonden moest worden.
      Dit wereldbeeld van de Nieuwe naast de Oude
      Wereld is sinds het begin van de zestiende
      eeuw in wezen niet meer veranderd, al
      blijven nieuwe ontdekkingen en metingen
      zorgen voor aanvullingen en correcties tot
      op de dag van vandaag. Een andere, weliswaar
      iets minder revolutionaire, maar toch wel
      ingrijpende correctie op het Ptolemeïsche
      wereldbeeld was de ontdekking dat de
      Indische Oceaan niet een gesloten binnenzee
      was. Wat men al lang vermoed had, werd door
      Bartholomeus Diaz in 1487 bevestigd toen hij
      Kaap de Goede Hoop passeerde en daarmee de
      zeeweg naar de rijkdommen van Oost-Azië
      opende. Het vijfde continent, het Zuiderland
      of ‘Terra Australis’ dat Magelhaen in
      1519 bij Terra del Fuego had gezien en dat
      op de meeste kaarten van de zestiende eeuw
      als een langgerekt werelddeel ten zuiden van
      de oceanen is afgebeeld, wachtte nog op
      ontdekkers: ‘adhuc inexplorata’ (tot nu
      toe niet ontdekt) of ‘nondum cognita’
      (nog niet gekend) lezen we op de
      wereldkaarten van Tramezzino (1554) en
      Ortelius (1570) (zie nummer <a href="../objectbeschrijvingen/object039.html">39</a>
      en <a href="../objectbeschrijvingen/object040.html">40</a>).
      Na de ontdekkingstochten van Abel Tasman
      (1642-1644) bleek er voor Australië maar
      een bescheiden plaats nodig en werden de
      halfronden in het zuiden leeg (zie nummer <a href="../objectbeschrijvingen/object041.html">41</a>).</p>
      <p>De tweede belangrijke bijdrage van de
      zestiende eeuw is de topografische
      cartografie. Ptolemaeus maakte al
      onderscheid tussen <i>geografische</i>
      kaarten, die de gehele bewoonde wereld of
      grote gebieden ervan afbeeldden met alleen
      ‘grotere plaatsen, steden, bergen en
      voornaamste rivieren’ erop en dat alles op
      de juiste schaal en de juiste plaats, en
      anderzijds de <i>chorografische</i> of <i>topografische</i>
      kaarten van kleinere gebieden, waaraan de
      meetkundige basis volgens hem mocht
      ontbreken en die beter door een schilder
      gemaakt konden worden omdat het daarbij gaat
      om de ware gelijkenis en om het detail.
      Sinds de zestiende eeuw berusten
      topografische of regionale kaarten echter wél
      op een meetkundige basis, namelijk vanaf het
      moment dat de landmeters-geografen de
      uniforme schaalverhouding in de regionale
      kartering gingen toepassen.</p>
      <p>De vroegste vermeldingen van landmeters
      in de middeleeuwen komen uit Italië (1141,
      1164) en Vlaanderen (1190); in Nederland
      worden ze voor het eerst in de veertiende
      eeuw vermeld. Deze landmeters hielden zich
      vooral bezig met het vaststellen van grenzen
      en het opmeten van landerijen, terwijl ze
      van hun bevindingen bij voorkeur verslagen
      maakten. Ze waren meer vertrouwd met het
      geschreven woord dan met de geschetste
      kaart. Hun techniek was eenvoudig en bestond
      voornamelijk uit het meten met koord of
      roede en grotere afstanden werden met
      schreden afgepast. Vanwege de
      ‘maplessness’ van de middeleeuwen en de
      ‘medieval unfamiliarity with maps’
      hoeven we van de grootschalige cartografie
      in de middeleeuwen niet veel te verwachten
      (Skelton 1986, p. 4 en 15). De enkele
      kaarten uit de Nederlanden die bewaard zijn
      gebleven leren ons dat de makers geen moeite
      genomen hebben om de afstanden op de kaart
      in een vaste verhouding tot de afstanden in
      werkelijkheid te plaatsen (afbeelding <a href="../fotos/content.html#10">10</a>).
      Hun meestal getekende en geaquarelleerde
      kaarten zijn picturaal en beeldend. Toch
      blijven ze een grote affiniteit vertonen met
      de cartografie, omdat ze het landschap in
      een plat of bijna-plat vlak weergeven.</p>
      <p>De zestiende eeuw begint dus enerzijds
      met een landmeetkundige traditie van
      geschreven registers en weinig kaarten,
      eenvoudige instrumenten en technieken,
      anderzijds met een picturale cartografie
      zonder meetkundige basis, maar met een sterk
      beeldend karakter (zie nummer <a href="../objectbeschrijvingen/object046.html">46</a>).
      Kort voor en na 1500 zijn er de eerste
      aanwijzingen dat men een andere visie krijgt
      op het in kaart brengen van kleinere en
      grotere gebieden: Leonardo da Vinci’s
      plattegrond van Imola en Erhard Etzlaubs
      pelgrimskaart ‘Das ist der Rom-Weg’ zijn
      beide op schaal gemaakt. Ongeveer dertig
      jaar later worden in Nederland de
      uitdrukkingen ‘met de kleine maat’ en
      ‘op de kleine voet’ gebruikt, die
      aangeven dat er met een schaalverhouding
      werd gewerkt. Het waren de landmeters die,
      op grond van hun ervaring in het opmeten van
      landerijen, deze vaste schaalverhouding in
      de loop van de zestiende eeuw vrij algemeen
      begonnen toe te passen. Aan de picturale
      kaart werd zodoende een meetkundige basis
      toegevoegd en de schilder-cartograaf werd
      opgevolgd door de landmeter-cartograaf.</p>
      <p>Ook hebben we gezien hoe in de late
      middeleeuwen aan de universiteiten, en dan
      vooral de Duitse, de studie van de
      astronomie intensief werd beoefend en hoe
      daarbij grote ervaring werd opgedaan in de
      praktische toepassing van de wiskunde. Men
      wist al om te gaan met geometrische
      grondbegrippen, alleen moesten ze nu aan de
      nieuwe behoeften van de topografische
      cartografie aangepast worden. En dat
      gebeurde door de veelhoeksmeting als nieuwe
      techniek voor het vervaardigen van
      kaarten-op-schaal te introduceren. In 1533
      beschreef Gemma Frisius, hoogleraar in de
      wiskunde te Leuven, de methode van de
      voorwaartse insnijding in een boekje met de
      titel <i>Libellus de locorum describendorum
      ratione</i> (afbeelding <a href="../fotos/content.html#11">11</a>).
      Deze methode houdt in dat men vanaf een
      basis door hoekmetingen de ligging van
      plaatsen kan bepalen zonder daarvoor de
      onderlinge afstanden te meten of te
      schatten. Degene die deze methode voor het
      eerst bij grote gewestelijke karteringen
      consequent heeft toegepast, was de
      ‘keizerlijk-koninklijke geograaf’ Jacob
      van Deventer (circa 1505-1575), die evenals
      Frisius aan de universiteit van Leuven had
      verbleven. In de jaren 1536-1545 heeft hij
      achtereenvolgens Brabant, Holland,
      Gelderland, Friesland en Zeeland in kaart
      gebracht in opdracht van de Staten van deze
      gewesten (zie nummer <a href="../objectbeschrijvingen/object047.html">47).</a></p>
      <p>In de loop van de zestiende en
      zeventiende eeuw nam de nauwkeurigheid van
      de opmetingen nog verder toe door de
      toepassing van nieuwe technieken in de
      ‘geometria practica’ en door het gebruik
      van betere instrumenten.</p>
      <hr>
      <p>In Frankrijk was het met de kwaliteit van
      de regionale cartografie omstreeks 1665
      minder gunstig gesteld. Dat was althans de
      mening van de Franse minister Colbert, die
      voor zijn economisch beleid, onder andere
      voor de aanleg van wegen en kanalen,
      betrouwbare topografische kaarten nodig had
      en daarom sterk in geografie geïnteresseerd
      was. Hij had het geluk een beroep te kunnen
      doen op een van de beroemdste astronomen van
      die tijd, Jean Dominique Cassini uit Bologna
      (1625-1712). Door Colbert naar Frankrijk
      gehaald, nam deze in 1669 de leiding van het
      observatorium van Parijs op zich. Ook de
      Académie Royale des Sciences, in 1666
      gesticht, werd door hem gemobiliseerd om aan
      de totstandkoming van de ‘Carte de la
      France’ haar bijdrage te leveren. Twee
      jaren na de oprichting nam dit illustere
      instituut beslissingen die voor de
      geschiedenis van de cartografie een mijlpaal
      zouden betekenen (afbeelding <a href="../fotos/content.html#12">12</a>).</p>
      <p>De abt Picard, lid van de Académie,
      kreeg de opdracht om, samen met Cassini, een
      proefmeting bij Parijs uit te voeren en
      daarna de omtrek van het gehele land na te
      meten door van zoveel mogelijk haven- en
      grensplaatsen via astronomische berekening
      de geografische coördinaten te bepalen. Ook
      stelde hij in 1670 op basis van een
      driehoeksmeting tussen Amiëns en Parijs de
      lengte van een meridiaangraad opnieuw vast:
      111.210 meter.</p>
      <p>Een probleem waarmee geografen en
      zeevaarders zich al eeuwen hadden
      beziggehouden was dat van de bepaling van de
      geografische lengte. Cassini had, toen hij
      nog in Italië was, daarvoor een oplossing
      gevonden in een door Galilei aangereikte
      methode, die gebaseerd was op de waarneming
      van de eclipsen van de door hem ontdekte
      manen van Jupiter. Daar deze bewegingen
      overal op aarde op hetzelfde moment worden
      waargenomen, geven ze eigenlijk een
      universele tijd aan, die, vergeleken met de
      tijd van de plaats van waarneming, een
      verschil laat zien dat de geografische
      lengte aangeeft, want één uur verschil in
      tijd staat voor 15° in lengte. Er werden
      Franse astronomen naar drieënveertig
      plaatsen, verspreid over de gehele wereld,
      gezonden om op basis van de observatie van
      de manen van Jupiter de coördinaten te
      bepalen. Om deze gegevens te verzamelen had
      Cassini op de vloer van het observatorium te
      Parijs een grote ronde wereldkaart van
      zeveneneenhalve meter diameter laten
      tekenen, waarop alle opnieuw vastgestelde coördinaten
      werden ingetekend (zie nummer <a href="../objectbeschrijvingen/object042.html">42</a>).</p>
      <p>Terwijl Cassini en zijn zoon Jacques, die
      hem opvolgde, zich verder kweten van hun
      taak om de ‘Carte de la France’ tot een
      goed einde te brengen, richtte de aandacht
      van de Académie zich op een door Newton
      aangereikt geodetisch probleem van de eerste
      orde: de vorm van de aarde. Newton was op
      grond van zijn zwaartekrachttheorie tot de
      conclusie gekomen dat de aarde vanwege de
      draaiing om haar as aan de centrifugale
      kracht onderhevig is en aan de polen
      afgeplat moest zijn, met het gevolg dat de
      grootte van een breedtegraad naar de polen
      toe zou nemen en dat de evenaar groter zou
      zijn dan een meridiaan. Aan de astronomie
      was nu de opdracht om Newtons conclusie
      proefondervindelijk te staven of te
      weerleggen. Daartoe werden er
      wetenschappelijke expedities uitgezonden
      naar gebieden waar de verschillen het
      grootst zouden zijn: bij de poolcirkel in
      Lapland en de evenaar in Ecuador. Na tien
      jaar hard werken onder vaak barre
      omstandigheden kwamen de laatste
      expeditieleden uit Zuid-Amerika in 1745 in
      Parijs terug. De meetresultaten bevestigden
      de theorie van Newton: in Lapland was de
      breedtegraad 111,094 kilometer lang en in
      Ecuador 109,92. De aarde was dus niet zo
      volmaakt rond als Pythagoras zich had
      voorgesteld.</p>
      <p>Jacques Cassini en Cassini de Thury, zoon
      en kleinzoon van Jean Dominique, hadden in
      de tussentijd niet stilgezeten. De
      triangulatie langs de meridiaan van Parijs
      was in 1718 voltooid en liep toen van
      Duinkerken in het noorden tot Perpignan in
      het zuiden. Met deze centrale as als
      uitgangspunt had men geheel Frankrijk in een
      net van vierhonderd driehoeken gevangen en
      in de jaren 1740-1744 werd er een secundair
      net aan toegevoegd, zodat Cassini de Thury
      in 1745 de Académie een kaart in achttien
      bladen kon aanbieden waarop achthonderd
      driehoeken waren ingetekend. De resultaten
      maakten zo’n indruk op Lodewijk XV, dat
      hij de financiën voteerde om de
      grootschalige topografische kaart die
      Colbert voor ogen had gestaan te voltooien.
      Deze ‘Carte de Cassini’ of ‘Carte de
      l’Académie’ op een schaal van ‘une
      ligne pour cent toises’ ( ca. 1 : 86.400)
      werd ten slotte in 1789 door de vierde
      Cassini in honderd bladen aan de Assemblee
      Nationale aangeboden (zie nummer <a href="../objectbeschrijvingen/object048.html">48</a>).</p>
      <p>Vier generaties Cassini en andere
      geleerden van de Académie hadden in iets
      minder dan een eeuw de kennis omtrent de
      aarde, vooral van haar meetkundige aspecten,
      verdiept en uitgebreid. Uit het voorafgaande
      is gebleken hoe de basis van deze
      wetenschappelijke cartografie al in de
      Oudheid door Griekse geografen was gelegd en
      hoe ze daarna, in de middeleeuwen, vrijwel
      geheel in vergetelheid raakte. Aanzetten tot
      vernieuwing, al herkenbaar in de dertiende
      eeuw, leidden tot de bloeitijd van de
      zestiende, waarin een nieuw wereldbeeld en
      de topografische cartografie ontstonden.
      Frankrijk ten slotte zorgde voor de
      ‘reformatie van de cartografie’ door er
      een geodetisch en astronomisch bepaalde
      fundering aan toe te voegen. Van Anaximander
      tot Cassini was men steeds nauwkeuriger gaan
      ‘letten op plaetsen’.</p>
      <hr>
      <p><strong>Literatuur</strong>
      <ul>
        <li>A.C. de Graaf, ‘Kaartenmakers en
          schilders enz. in de zestiende eeuw’,
          in: <i>De navorscher</i>, 20 (1870), p.
          85-95, 511-513. Herdrukt in: <i>Acta
          cartographica</i>, l (1967), p 121-134.
        <li>K. Miller, <i>Mappae Arabicae</i>. 1.
          Bd. Stuttgart 1926.
        <li>L.A. Brown, <i>The story of maps</i>.
          Boston 1949.
        <li>D.B. Durand, <i>The
          Vienna-Klosterneuberg map corpus of the
          fifteenth century. A study in the
          transition from medieval to modern
          science</i>. Leiden 1952.
        <li>J.G. Leithäuser, <i>Mappae mundi. Die
          geistige Eroberung der Welt</i>. Berlin
          1958.
        <li>R.A. Skelton, <i>Explorers’ maps.
          Chapters in the cartographic record of
          geographical discovery</i>. London 1958.
        <li>M. Destombes, <i>Mappemondes A.D.
          1200-1500. Catalogue préparé par la
          Commission des Cartes Anciennes de
          l’Union Géographique Internationale</i>.
          Amsterdam 1964 (= Monumenta
          cartographica vetustioris aevi. Vol. I).
        <li>E. Imhof, ‘Beiträge zur Geschichte
          der topographischen Kartographie’, in:
          <i>Internationales Jahrbuch für
          Kartographie</i>, 4 (1964), p. 129-153.
        <li>A.-D. von den Brincken, ‘Mappa mundi
          und chronographia. Studien zur imago
          mundi des abendländischen
          Mittelalters’, in: <i>Deutsches Archiv
          für Erforschung des Mittelalters</i>,
          24 (1968), p. 118-186.
        <li>C. Koeman, <i>Het beginsel van
          communicatie in de kartografie</i>.
          Amsterdam 1969.
        <li>A.-D. von den Brincken, ‘...ut
          describeretur universus orbis'. Zur
          Universalkartographie des
          Mittelalters’, in: <i>Methoden in
          Wissenschaft und Kunst des Mittelalters</i>.
          Hrsg. von A. Zimmermann. Berlin 1970, p.
          249-278.
        <li>R.A. Skelton, <i>Maps. A historical
          survey of their study and collecting</i>.
          Chicago [etc.] 1972.
        <li>G. Kish, ‘Early thematic mapping:
          the work of Philippe Buache’, in: <i>Imago
          mundi</i>, 28 (1976), p. 129-136.
        <li>A.H. Robinson and B.B. Petchenik, <i>The
          nature of maps. Essays toward
          understanding maps and mapping</i>.
          Chicago [etc.] 1976.
        <li>J. Schulz, ‘Jacopo de’ Barbari’s
          <i>View of Venice</i>: mapmaking, city
          views and moralized geography before the
          year 1500’, in: <i>The art bulletin</i>,
          60 (1978), p. 425-474.
        <li>P.D.A. Harvey, <i>The history of
          topographical maps. Symbols, pictures
          and surveys.</i> London 1980.
        <li>G. Kish, <i>La carte, image des
          civilisations</i>. Paris 1980.
        <li>A. De Smet, ‘L’évolution de la
          cartographie au moyen âge et jusqu’a
          la 2e moitié du XVIe siècle’, in: <i>Land-
          und Seekarten im Mittelalter und in der
          frühen Neuzeit</i>. Hrsg. von Cornelis
          Koeman. München 1980, p. 69-89.
        <li>M. Donkersloot-de Vrij, <i>Topografische
          kaarten van Nederland vóór 1750.
          Handgetekende en gedrukte kaarten
          aanwezig in de Nederlandse
          rijksarchieven</i>. Groningen 1981.
        <li>A.H. Robinson, <i>Early thematic
          mapping in the history of cartography</i>.
          Chicago [etc.] 1982.
        <li>C. Koeman, Geschiedenis van de
          kartografie van Nederland. Zes eeuwen
          land- en zeekaarten en
          stadsplattegronden. Alphen aan den Rijn
          1983.
        <li>R. Shirley, <i>The mapping of the
          world. Early printed world maps,
          1472-1700</i>. London 1983.
        <li>M. de la Roncière et Michel Mollat du
          Jourdin, <i>Les portulans. Cartes
          marines du XIIIe au XVIIe siècle</i>.
          Fribourg 1984.
        <li>O.A.W. Dilke, <i>Greek and Roman maps</i>.
          London 1985.
        <li>R.A. Skelton and P.D.A. Harvey, <i>Local
          maps and plans from medieval England</i>.
          Oxford 1986.</li>
      </ul>
        	<table border="0" cellspacing="0" cellpadding="0">
        	<tr>
        		<td colspan="2"><img src="../../images/shim.gif" height="20" width="1" border="0"></td>
        	</tr>
        	<tr>
        		<td bgcolor="#002E65" colspan="2"><img src="../../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="#top" class="hornav">top pagina</a></td>
        	</tr>
        	<tr>
        		<td colspan="2"><img src="../../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</htmll>

