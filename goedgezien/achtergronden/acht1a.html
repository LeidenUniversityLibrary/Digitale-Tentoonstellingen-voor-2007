<!DOCTYPE htmlL PUBLIC "-//W3C//DTD htmlL 4.0 Transitional//EN">

<htmll>
<head>
	<title>Achtergronden: schrift en beeld</title>
<!--- stylesheet --->
<link rel="STYLESHEET" type="text/css" href="../../css/style.css">
<link rel="STYLESHEET" type="text/css" href="../../css/default.css">
<script language="JavaScript" src="../../js/index.js"></script>
<script language="JavaScript" src="../../js/browser_stylesheet.js"></script>
<script language="JavaScript" src="../../js/printbug.js"></script>
<script language="JavaScript" src="../../js/functiondetect.js"></script>




</head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">





<table width="480" border="0" cellspacing="0" cellpadding="0">
<tr>
    <td class="small">
        <a href="http://www.bibliotheek.universiteitleiden.nl" class="small" target="_top">Bibliotheken</a>
		<img border="0" src="../../images/slash.jpg" width="3" height="8">
		<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
		<img border="0" src="../../images/slash.jpg" width="3" height="8">
		<a href="../../goedgezien/" class="small" target="_top">Goed Gezien</a>
        <img border="0" src="../../images/slash.jpg" width="3" height="8"> Het Schrift</td>
</tr>
<tr>
  <td class="small"><BR>
  </td>
</tr>


  <tr>
    <td>
      <!--- INHOUD --->
      <a name="top"></a>

      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<div class="hoofdstuk">Schrift en
              beeld</div>
      <strong>P.F.J. Obbema</strong>
      <p>De vorm van een geschreven stuk wordt
      bepaald door de functie. Brieven, contracten
      en affiches hebben elk specifieke vormen,
      die van cultuur tot cultuur kunnen
      verschillen. Die vorm is mede afhankelijk
      van het beschikbare schrijfmateriaal, zowel
      de schriftdrager als het instrument waarmee
      geschreven wordt, en de traditie. Eenmaal
      tot gewoonte geworden laat een gebruik zich
      vaak maar moeilijk verdringen.</p>
      <p>Met het boek is het al niet anders.
      Wetenschappelijke en literaire werken werden
      in onze cultuur tot voor kort vrijwel
      uitsluitend in een boekvorm verspreid die
      direct is afgeleid van het handgeschreven
      boek, de codex. Kenmerkend voor die vorm is
      de samenstelling uit aaneengenaaide
      katernen. Een katern bestaat weer uit
      gevouwen dubbelbladen, die in principe aan
      twee zijden beschreven zijn. De boekdrukkers
      hebben deze vorm in de vijftiende eeuw van
      de kopiisten, de afschrijvers van boeken,
      overgenomen.</p>
      <p>De codex heeft zijn doelmatigheid
      bewezen. Overal waar andere culturen met die
      boekvorm in aanraking kwamen, zijn hun eigen
      soorten tekstdragers -- althans voor werken
      van langer adem, die bestemd waren om
      bewaard te blijven -- praktisch gedoemd te
      verdwijnen; op zijn best hielden ze alleen
      voor een specifieke functie stand (zie
      nummer <a href="../objectbeschrijvingen/object005.html">5</a>
      en <a href="../objectbeschrijvingen/object006.html">6</a>).
      Dit proces zet zich nog steeds voort bij
      autochtone culturen in Azië en Afrika, waar
      tot voor kort nog een ongekende
      verscheidenheid van tekstdragers bestond
      (zie nummers <a href="../objectbeschrijvingen/object007.html">7</a>,
      <a href="../objectbeschrijvingen/object008.html">8</a>,
      <a href="../objectbeschrijvingen/object009.html">9</a>,
      <a href="../objectbeschrijvingen/object010.html">10</a>,
      <a href="../objectbeschrijvingen/object011.htm" target="content">11</a>,
      <a href="../objectbeschrijvingen/object012.html">12</a>,
      <a href="../objectbeschrijvingen/object013.html">13</a>,
      <a href="../objectbeschrijvingen/object014.html">14</a>,
      <a href="../objectbeschrijvingen/object015.html">15</a>).
      In de Oudheid is het niet anders gegaan: de
      codex verdreef in de Griekse en Romeinse
      wereld de rol, tot in de eerste eeuwen van
      onze jaartelling de meest gebruikelijke
      ‘boek’vorm (zie nummer <a href="../objectbeschrijvingen/object003.html">3</a>).</p>
      <p>Toch stuitte de introductie van de codex
      op weerstand. Ongetwijfeld is dat mede
      veroorzaakt door de hechte literaire
      tradities die zich al eerder ontwikkeld
      hadden. Men was nu eenmaal met de rol
      vertrouwd. De voordelen van de codex, het
      solide boekblok (een groot gemak op reis) en
      het gemakkelijk naslaan van teksten, werden
      waarschijnlijk het eerst volledig benut door
      de vroegste christenen. Voor hun liturgie
      van steeds terugkerende schriftlezingen,
      gezangen en gebeden was de codex de ideale
      boekvorm. Tegelijkertijd is het aannemelijk
      dat juist dit milieu nauwelijks gehinderd
      werd door vroegere literaire tradities. Tot
      de ondergang van de rol heeft ongetwijfeld
      bijgedragen dat het gebruikelijke
      schrijfmateriaal van die dagen, de papyrus,
      verdrongen werd door perkament. Papyrus was
      minder geschikt om tot katernen te worden
      ingenaaid. Want juist dat materiaal was
      slecht bestand tegen vouwen en kon
      gemakkelijk inscheuren. Vandaar dat het met
      name waar het in aanraking met het bindtouw
      kwam, nogal kwetsbaar was. Dat vloeide voort
      uit het feit dat de stof bestaat uit een
      gedroogd plantaardig materiaal, afkomstig
      van de papyrusplant.</p>
      <p>Er speelden nog andere factoren mee die
      ertoe leidden dat de papyrus op het tweede
      plan raakte. In de eerste plaats was het
      materiaal nogal gevoelig voor vocht. Voorts
      was het kostbaar en maar aan één zijde
      goed beschrijfbaar. Ten slotte was het soms
      schaars. De papyrusplant werd vrijwel alleen
      gevonden in de Nijldelta. Egypte had
      daardoor dan ook praktisch een
      monopoliepositie op de markt. In die
      omstandigheden kregen alternatieve
      schriftdragers een kans.</p>
      <p>Hèt materiaal voor boeken in de komende
      eeuwen werd het al eerder genoemde
      perkament, dat van ongelooide dierenhuid
      werd gemaakt. Het was in een vochtig klimaat
      duurzamer dan papyrus. Het had nog enkele
      andere voordelen: het was aan beide zijden
      bruikbaar en bovendien soepel en sterk.
      Inscheuren kon het nauwelijks. Daardoor was
      het bij uitstek geschikt voor de verwerking
      tot katernen. Ongetwijfeld is de overgang
      van rol naar codex aanzienlijk
      vergemakkelijkt doordat dit betere materiaal
      op de markt kwam. Een groot bezwaar bleef
      echter dat ook perkament maar op beperkte
      schaal kon worden aangemaakt. Vandaar dat
      bij een stijgend gebruik, met name in een
      toenemende schrijf- en leescultuur, nog een
      andere weg moest worden ingeslagen.</p>
      <p>Uitkomst bracht uiteindelijk het uit
      lompen vervaardigde papier, een
      oorspronkelijk Chinese vinding, waarvan het
      procédé eeuwen lang zorgvuldig geheim
      gehouden was. De Arabieren wisten zich er
      meester van te maken, toen zij in 752 bij de
      verovering van Samarkand enkele papiermakers
      gevangen namen. Sindsdien kon het papier
      zijn zegetocht in de Arabische wereld, waar
      perkament vaak schaars was, beginnen (zie
      nummer <a href="../objectbeschrijvingen/object021.html">21</a>).
      Dit ging ten koste van de papyrus. De
      fabricage in Egypte, dat toen deel uitmaakte
      van de Arabische wereld, ging volledig ten
      onder. Zelfs de kennis van het
      fabricageproces ging verloren, maar werd
      enkele jaren geleden weer herontdekt.</p>
      <p>Toen in de dertiende eeuw in Europa,
      eerst in Italië, later ook in het
      Noord-Westen, de vraag naar schrijfmateriaal
      steeg, bleek het papier een voortreffelijk
      alternatief. De productie werd er spoedig
      inheems. Aanvankelijk werd het vooral voor
      geschreven stukken van tijdelijk belang
      toegepast. Maar op den duur werd het ook
      voor boeken aanvaard, al had perkament nog
      lang de voorkeur.</p>
      <hr>
      <p>In de vroege middeleeuwen was er nog geen
      sprake van tekort aan schrijfmateriaal. De
      invallen van de barbaren in Italië, gevolgd
      door de val van het West-Romeinse rijk in
      476, betekenden het begin van een periode
      van desorganisatie en verval. Het
      christendom, de godsdienst van het boek bij
      uitstek, kon zich nauwelijks handhaven en
      het schrijfbedrijf voorzag uitsluitend in de
      meest noodzakelijke behoeften. Pas tegen het
      einde van de achtste eeuw is er sprake van
      een ommekeer. De geleerde wereld, die toen
      vrijwel alleen in abdijen en bisschopssteden
      werd gevonden, ontwikkelde onder de
      stimulerende invloed van het hof van Karel
      de Grote een nieuw elan. Men ging niet
      alleen op zoek naar de wortels van het
      christendom, maar bestudeerde ook de
      literaire en wetenschappelijke erfenis van
      het oude Rome. Dat ging, hoe kon het anders,
      gepaard met een opbloei van de traditionele
      wetenschappen. Daarmee leek de continuïteit
      en de verdere ontplooiing van de Westerse
      cultuur verzekerd.</p>
      <p>In zekere zin is dat ook waar. Over het
      algemeen zijn de Karolingische handschriften
      de oudst beschikbare bronnen voor de antieke
      Latijnse cultuur. De oudere voorbeelden, die
      toen nog beschikbaar waren, zijn zelden tot
      ons gekomen. Maar daarnaast moeten wij
      constateren dat de stabiliteit van de tekst,
      zo lang zij al overschrijvend werd
      vermenigvuldigd, allerminst verzekerd was.
      Om dat duidelijk te maken moeten wij wat
      dieper ingaan op de techniek van het
      afschrijven.</p>
      <hr>
      <p>Eenmaal gekopieerd zal een werk, ook als
      het aan de beste handen is toevertrouwd,
      afwijken van het origineel. Fouten zijn nu
      eenmaal niet te vermijden en zelfs de meest
      ervaren corrector zal, als hij al wordt
      ingeschakeld, afwijkingen van het voorbeeld
      over het hoofd zien of passages die hem niet
      duidelijk waren, naar beste kunnen proberen
      te herstellen (zie nummer <a href="../objectbeschrijvingen/object022.html">22</a>).
      Dat betekende dat de oorspronkelijke tekst
      elke keer dat hij afgeschreven werd, weer
      verder dreigde te worden verminkt. Boeken
      bleven bij dit kostbare en tijdrovende
      proces van vermenigvuldiging schaars en
      mogelijkheden om verschillende exemplaren
      nog eens grondig met elkaar te vergelijken
      waren er weinig. De middeleeuwse mens, toch
      al bereid de autoriteit van het geschreven
      woord boven alles te stellen, had, als hij
      al twijfelde, praktisch geen mogelijkheden
      tot controle. Een gevolg was ook dat
      verwijzingen naar wat al eerder gezegd was,
      behalve bij de meest elementaire werken
      vrijwel alleen zinvol waren als
      tegelijkertijd de passage volledig werd
      herhaald.</p>
      <p>Tot in de late middeleeuwen is er op dat
      punt nauwelijks verandering te constateren,
      al is er in die tijd duidelijk sprake van
      een literaire en wetenschappelijke expansie.
      Was de studie aanvankelijk vrijwel beperkt
      tot kloosters en bisschoppelijke centra,
      vanaf de dertiende eeuw kwam daarin
      verandering. Aan de nieuw gestichte
      universiteiten werden mensen opgeleid die
      voorbestemd waren voor functies in de
      wereld. Zij hadden vaak, zij het op heel
      bescheiden schaal, hun eigen boeken.
      Bovendien werden toen vanuit de
      bestuurscentra, met name dus vanuit de
      vorstelijke hoven, de eerste bibliotheken
      gesticht die tot doel hadden ambtenaren en
      gezagsdragers bij hun bestuurswerk te
      ondersteunen.</p>
      <p>Het probleem van de tekstuele stabiliteit
      werd er echter niet minder om. Integendeel,
      juist de expansie van het boek in lekenkring
      bevorderde de productie van goedkoop
      vervaardigde en daardoor vaak slecht
      gecontroleerde kopieën. Pogingen vanuit de
      universiteiten om de kwaliteit van de
      afschriften onder controle te krijgen bleken
      op den duur zonder veel resultaat</p>
      <hr>
      <p>Dat veranderde pas in het midden van de
      vijftiende eeuw door de uitvinding van de
      boekdrukkunst, of, beter gezegd, de
      uitvinding van de typografie. Want het
      wezenlijke van dit procédé is niet het
      drukken, maar het zetten van teksten met
      losse, gegoten letters, die in steeds
      wisselende combinaties telkens opnieuw
      konden worden gebruikt (afbeelding <a href="../fotos/content.html#1">1</a>).
      Pas daardoor kon het ideaal van stabiele,
      betrouwbare teksten worden bereikt.</p>
      <p>Een gevolg hiervan was een volstrekt
      nieuwe markt. In plaats van de opdrachtgever
      die een enkel handschrift precies afgestemd
      op zijn eigen wensen liet maken, kwam er de
      drukker-uitgever die zorgde voor een boek
      dat naar uiterlijk zo veel mogelijk aan de
      wensen en de financiële mogelijkheden van
      zijn afnemers tegemoet kwam. Natuurlijk
      drukten deze ondernemers -- want zo moeten
      wij die nieuwe drukkers zien -- eerst die
      werken die altijd gevraagd werden. Binnen
      enkele tientallen jaren bleek vrijwel het
      hele vaste repertoire van de middeleeuwse
      theologen, medici, juristen en klerken in
      druk verschenen. Want de nieuwe techniek
      deed de boekprijzen dalen, waardoor ook een
      particulier zich meer dan ooit tevoren een
      bibliotheek van enige omvang kon
      veroorloven. Toen aan de vraag naar de
      ‘evergreens’ van de traditionele
      wetenschappen in voldoende mate was voldaan,
      gingen drukkers steeds vaker op zoek naar
      minder bekend werk, met name ook naar dat
      van tijdgenoten.</p>
      <p>De verspreiding, vooral van geleerde
      literatuur, in het begin nog een probleem,
      vond al spoedig plaats via grote,
      internationaal opererende uitgevers, die op
      gespecialiseerde markten als die in
      Frankfurt en Lyon bij elkaar inkochten of
      ruilden. Daardoor konden boeken ver over de
      grenzen heen worden gedistribueerd naar elke
      stad van betekenis. De boekdrukkunst had de
      beperkingen van het geschreven boek
      overwonnen en een wetenschap zonder grenzen
      mogelijk gemaakt. De taal was immers geen
      probleem. Vanouds was het Latijn binnen het
      wetenschappelijk verkeer algemeen aanvaard.
      Pogingen de hegemonie ervan te doorbreken
      hadden pas tegen het einde van de achttiende
      eeuw blijvend succes.</p>
      <hr>
      <p>Zoals gezegd, zolang boeken werden
      afgeschreven, waren fouten bij het kopiëren
      onvermijdelijk. Kwetsbaarder nog was de
      illustratie. Vaak was die ook minder
      belangrijk. Ze diende tot versiering en
      steunde op zijn best ook de structuur en de
      inhoud van de tekst (vergelijk onder andere
      nummer <a href="../objectbeschrijvingen/object107.html">107</a>).
      In zo’n geval was de miniaturist vrij zijn
      voorbeeld aan te passen of om te werken. Hij
      had dan een grote mate van vrijheid. Soms
      werd hem met een paar woorden in de marge
      opgedragen wat hij moest uitvoeren
      (afbeelding <a href="../fotos/content.html#2">2</a>),
      dan weer vertrouwde hij op zijn geheugen of
      las de tekst nog eens oppervlakkig door (zie
      nummer <a href="../objectbeschrijvingen/object107.html">107</a>).
      Een enkele keer bewijst een schets in de
      marge dat een vluchtige krabbel met
      loodstift hem als ‘ontwerp’ diende (zie
      nummer <a href="../objectbeschrijvingen/object025.html">25</a>).
      Daarnaast kon hij wel eens gebruik maken van
      een modellenboek, dat hem een repertoire van
      decoraties of illustraties bood (zie nummer <a href="../objectbeschrijvingen/object024.html">24b</a>).
      Maar ook dan behield hij een grote vrijheid
      om het werk naar eigen inzicht uit te
      voeren.</p>
      <p>Bij wetenschappelijke werken is dat
      meestal anders. Daar geeft de illustratie
      aanvullende informatie die voor een goed
      begrip van het boek niet kan worden gemist.
      Een mooi voorbeeld hiervan leveren de drie
      afbeeldingen van een cyclaam (zie nummer <a href="../objectbeschrijvingen/object094.html">94</a>,
      <a href="../objectbeschrijvingen/object095.html">95</a>
      en <a href="../objectbeschrijvingen/object096.html">96</a>).
      In onze ogen, gewend als wij zijn aan een
      precieze weergave, zijn ze echter nauwelijks
      zinvol. Wij vinden er nog maar met moeite
      enkele typerende eigenschappen van de
      cyclaam in terug, waarbij opvalt dat de ene
      voorstelling nog gebrekkiger is dan de
      andere. Maar de middeleeuwse lezer moest het
      ermee doen.</p>
      <p>De oorzaak van het verval is hier
      duidelijk: voortdurend kopiëren leidt
      onherroepelijk tot verlies. De verschillen
      tussen de oorspronkelijke tekeningen en de
      latere kopieën zullen steeds groter worden.
      Merkwaardig is dat ook hier de autoriteit
      van het boek overheerste. Want zelfs
      inheemse planten werden in dit soort
      handschriften niet naar de werkelijkheid
      gekopieerd. Het voorliggende model was
      bepalend voor de uitvoering van de kopie.
      Pas vanaf de vijftiende eeuw werd de natuur
      weer leermeester (zie nummer <a href="../objectbeschrijvingen/object097.html">97</a>).</p>
      <p>Natuurlijk speelde ook de vakbekwaamheid
      van de illustrator een rol. Een van de
      vroegste handschriften in de presentatie, de
      <em>Aratea</em> uit de negende eeuw,
      vertoont een precisie in de gecompliceerde
      illustratie van een planetarium, die aan het
      ongelooflijke grenst (zie nummer <a href="../objectbeschrijvingen/object052.html">52</a>).
      De sterrenbeelden in hetzelfde handschrift
      sluiten zo nauw aan bij de laat-klassieke
      traditie dat men ze zonder nadere gegevens
      gemakkelijk voor enkele eeuwen ouder zou
      houden (zie nummer <a href="../objectbeschrijvingen/object059.html">59</a>).
      Een ander handschrift met sterrenbeelden
      moet eveneens teruggaan op een klassiek
      voorbeeld (zie nummer <a href="../objectbeschrijvingen/object060.html">60</a>).
      Maar al bij eerste oogopslag is duidelijk
      dat een kopiist die met die afbeeldingen
      moest werken, alleen maar verder van de
      oorspronkelijke vorm verwijderd kon raken.</p>
      <p>Betrouwbare kopieën waren ook hier pas
      door drukken mogelijk. Al omstreeks 1400
      werden in Europa afbeeldingen in hout
      gesneden om op papier te worden afgedrukt.
      Het gaat dan bijna altijd nog om vrij grove,
      volkse afbeeldingen, vooral stichtelijke
      prentjes. Een enkele keer zijn ze ook in
      handschriften ingeplakt en vaak zijn ze in
      navolging van miniaturen met de hand
      ingekleurd. Maar voor wetenschappelijke
      doeleinden werden ze nog niet gebruikt. Dat
      veranderde pas toen ook wetenschappelijke
      boeken werden gedrukt.</p>
      <p>De houtsnede leverde een redelijk goede
      illustratie op, die echter moeilijk kon
      worden gecorrigeerd of aangepast. Op zijn
      best kon men de houtblokken verzagen en de
      stukken, al dan niet in combinatie met
      andere, opnieuw gebruiken (zie nummer <a href="../objectbeschrijvingen/object111.html">111</a>).
      De wat later, omstreeks 1450, in kringen van
      goudsmeden ontwikkelde kopergravure bood
      meer mogelijkheden. Het materiaal liet een
      groot aantal afdrukken toe, de tekening kon
      verfijnder worden uitgevoerd en bovendien
      waren door uitslijpen van de plaat vrij
      drastische correcties mogelijk (zie nummer <a href="../objectbeschrijvingen/object034.html">34</a>,
      <a href="../objectbeschrijvingen/object061.html">61</a>
      en <a href="../objectbeschrijvingen/object118.html">118</a>).
      Zowel houtsnede als kopergravure leverden in
      principe monochrome prenten, die in het boek
      gewoonlijk in zwart werden afgedrukt. Wie
      kleur wilde, moest dat achteraf toevoegen.
      Kleur, in de periode van de handschriften
      nog heel gewoon, werd steeds meer een teken
      van luxe. Al in de eerste decennia van de
      boekdrukkunst wisten de beste schrijvers en
      illustrators zich nog te handhaven door
      steeds geraffineerder geschreven en geïllustreerde
      exemplaren te maken. Ze vonden hun afnemers
      vooral onder vorsten en hun hovelingen, die
      zich zulke kostbare stukken konden
      veroorloven (zie nummer <a href="../objectbeschrijvingen/object028.html">28</a>).
      Die wisten de kleurenpracht te waarderen,
      die voor de drukker onhaalbaar bleek. Bij de
      boekdruk moest men praktisch genoegen nemen
      met zwart op wit. De toevoeging van een
      extra kleur betekende een extra drukgang. In
      de vroegste tijd is er, juist omdat er in
      handschriften traditioneel ten minste twee
      kleuren, zwart en rood, werden gebruikt, wel
      mee geëxperimenteerd (zie nummer <a href="../objectbeschrijvingen/object029.html">29</a>).
      Maar deze weg werd spoedig vanwege de hoge
      kosten verlaten.</p>
      <p>Er bleef steeds een bescheiden markt voor
      ingekleurde drukken bestaan. Vooral
      landkaarten en andere gravures, die als
      illustratie aan de wand hingen, werden vaak
      op die manier verrijkt. Bij boeken is dat
      zeldzamer. Een uitzonderlijk fraaie bijbel
      laat zien welke verfijning daarmee kon
      worden bereikt (zie nummer <a href="../objectbeschrijvingen/object034.html">34</a>).
      Bij de wetenschappelijke literatuur speelde
      dit echter een volstrekt ondergeschikte rol,
      hoezeer uitgevers ook van het belang ervan
      overtuigd waren. Experimenten met
      kleurendruk bleven tot in de negentiende
      eeuw zeldzaam (zie nummer <a href="../objectbeschrijvingen/object074.html" target="content">74</a>
      en <a href="../objectbeschrijvingen/object080.html">80a</a>).
      Pas toen maakten nieuwe technieken betere en
      ook exacter afbeeldingen mogelijk.
      Kleurendruk kreeg door perfectionering van
      de lithografie nieuwe mogelijkheden.
      Daarnaast bracht de ontdekking van de
      fotografie de schijnbaar exacte afbeelding
      van de werkelijkheid binnen het bereik. Maar
      ook daarbij deed zich een probleem voor waar
      kunstenaars al eeuwen mee geworsteld hadden
      en dat in het voorafgaande onbesproken
      bleef: de weergave van een ruimtelijk
      voorwerp in het platte vlak.</p>
      <hr>
      <p><strong>Literatuur</strong>
      <ul>
        <li>W.Gs. Hellinga, <i>Kopij en druk in de
          Nederlanden. Atlas bij de geschiedenis
          van de Nederlandse typografie.</i>
          Amsterdam 1962.
        <li>Otto Pächt, <i>Buchmalerei des
          Mittelalters. Eine Einführung.</i> München
          1984.
        <li>B. Bisschoff, <i>Paläographie des römischen
          Altertums und des abendländischen
          Mittelalters.</i> 2te, überarb. Aufl.
          Berlin 1986 (= Grundlagen der
          Germanistik. 24).</li>
      </ul>
        	<table border="0" cellspacing="0" cellpadding="0">
        	<tr>
        		<td colspan="2"><img src="../../images/shim.gif" height="20" width="1" border="0"></td>
        	</tr>
        	<tr>
        		<td bgcolor="#002E65" colspan="2"><img src="../../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="#top" class="hornav">top pagina</a></td>
        	</tr>
        	<tr>
        		<td colspan="2"><img src="../../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</htmll>

