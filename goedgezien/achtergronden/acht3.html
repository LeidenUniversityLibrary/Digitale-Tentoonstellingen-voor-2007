<!DOCTYPE htmlL PUBLIC "-//W3C//DTD htmlL 4.0 Transitional//EN">

<htmll>
<head>
	<title>Goed Gezien: het heelal</title>
<!--- stylesheet --->
<link rel="STYLESHEET" type="text/css" href="../../css/style.css">
<link rel="STYLESHEET" type="text/css" href="../../css/default.css">
<script language="JavaScript" src="../../js/index.js"></script>
<script language="JavaScript" src="../../js/browser_stylesheet.js"></script>
<script language="JavaScript" src="../../js/printbug.js"></script>
<script language="JavaScript" src="../../js/functiondetect.js"></script>



</head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">





<table width="480" border="0" cellspacing="0" cellpadding="0">
<tr>
    <td class="small">
        <a href="http://www.bibliotheek.universiteitleiden.nl" class="small" target="_top">Bibliotheken</a>
		<img border="0" src="../../images/slash.jpg" width="3" height="8">
		<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
		<img border="0" src="../../images/slash.jpg" width="3" height="8">
		<a href="../../goedgezien/" class="small" target="_top">Goed Gezien</a>
        <img border="0" src="../../images/slash.jpg" width="3" height="8"> Het Heelal</td>
</tr>
<tr>
  <td class="small"><BR>
  </td>
</tr>


  <tr>
    <td>
      <!--- INHOUD --->
      <a name="top"></a>

      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<div class="hoofdstuk">Het heelal</div>
        	<div class="subparagraaf">
              <p>&nbsp;</div>
      <strong>E. Dekker</strong>
      <p><strong>Over andere, betere en hogere
      werelden</strong></p>
      <p>Van oudsher denkt de mens na over het
      ontstaan van de wereld. We vinden de sporen
      daarvan terug in volksverhalen, mythen,
      religies, natuurbeschouwingen en -filosofieën.
      Het karakter van de beleving van een
      kosmische orde is vaak maatgevend voor de
      tijdgebonden, culturele waarden van de
      toenmalige samenleving. In primitieve
      beschavingen bij voorbeeld, wordt het beeld
      van de kosmos vrijwel onveranderlijk bepaald
      door het geloof in een pantheon van goden en
      godinnen die de ethische orde van het leven
      op aarde regelen. Mythologische gedichten
      verhalen dan hoe in een strijd tussen goden
      onderling en tussen goden, reuzen en
      dwergen, uit een oorspronkelijke chaos of
      uit het niets, een geordende wereld wordt
      geschapen, hoe die wereld vorm en inhoud
      krijgt en hoe ten slotte uit klei, beenderen
      of andersoortig materiaal de mens tot leven
      wordt gewekt. De verbondenheid van de
      primitieve kosmologieën met de heersende
      (en thans vaak weinig bekende) religieuze
      symboliek maakt het soms moeilijk in de
      kosmische voorstellingen nog een verbeelding
      van ruimte en tijd te herkennen. Soms
      weerspiegelen zulke beelden alleen de in die
      kosmos werkende krachtsverhoudingen (zie
      nummer <a href="../objectbeschrijvingen/Object058.html">58</a>).</p>
      <p>Niet alleen de primitieve kosmologieën,
      ook de opvattingen over de kosmos in
      recentere tijden en beschavingen worden
      historisch en cultureel bepaald. In
      West-Europa waren het aanvankelijk de goden-
      en heldenliederen uit de Germaanse oudheid
      waarin de ordening van de kosmos werd
      beschreven. De kerstening heeft de daaraan
      ontleende centrale kosmische voorstelling --
      de machtige levensboom Ygdrasil in het
      centrum van een door water omgeven ronde
      schijf -- verdrongen. Nieuwe begrippen als
      hemel en aarde, hel en vagevuur kwamen
      daarvoor in de plaats. Echter, in het
      voetspoor van het christendom deed zich
      tevens een andere, meer op de waarneembare
      werkelijkheid gebaseerde, invloed gelden,
      namelijk die van de klassieke Griekse
      beschaving. In de middeleeuwen hebben de
      Griekse geometrische en natuurfilosofische
      ideeën te zamen met de joods-christelijke
      theologische opvattingen het kosmologische
      denken in West-Europa beheerst. Dit
      veranderde toen in de vijftiende en
      zestiende eeuw door de renaissancistische
      kunstbeleving, het humanisme, de reformatie
      en de ontdekking van de Nieuwe Wereld in
      Europa nieuwe cultuurpatronen opkwamen,
      waarin met meer onbevangen ogen werd gekeken
      en op een geheel eigen wijze werd
      waargenomen. Bij deze zo kleurrijke
      ontwikkelingen voegde zich in de zeventiende
      eeuw ten slotte de op wiskundige grondslagen
      gebaseerde nieuwe natuurwetenschappelijke
      opvatting. Een en ander heeft onze ideeën
      over de structuur van het heelal ingrijpend
      veranderd. De methodologische principes die
      in de zeventiende eeuw werden ontwikkeld
      vormen nog steeds de pijlers waarop het
      Westerse natuurwetenschappelijk denken rust.
      De toepassing ervan vormt een niet meer weg
      te denken karakteristiek van de moderne
      westerse cultuur.</p>
      <hr>
      <p>In de moderne beschrijving van onze
      kosmos zijn, als een fossiel uit de
      klassieke oudheid, de sterrenbeelden
      overgebleven. Zij herinneren ons eraan dat
      uiteenlopende beschavingen in de
      onregelmatig over de hemel verdeelde sterren
      steeds samenhangende patronen hebben herkend
      die in een ver verleden een eigen identiteit
      hebben verkregen en geleidelijk de gedaante
      hebben aangenomen waarin wij ze nu nog
      kennen. Hoe dat proces precies is verlopen
      weten wij niet. De vroegste thans nog
      beschikbare bron waarin een min of meer
      complete beschrijving van de sterrenbeelden
      wordt gegeven, is het astronomische gedicht <i>Phaenomena</i>
      (Verschijnselen) van de dichter-filosoof
      Aratus, dat in circa 275 v.Chr. ontstond in
      navolging van een gelijknamige (verloren
      gegane) prozabeschrijving door Eudoxus van
      Cnidus. Door vertalingen, bewerkingen en
      navolgingen hiervan door onder anderen
      Marcus Tullius Cicero, Germanicus Caesar,
      Gaius Julius Hyginus, Rufius Festus Avienus
      en Marcus Manilius groeide rond de
      sterrenbeelden een literaire traditie die er
      veel toe heeft bijgedragen dat de
      ‘klassieke’ sterrenbeelden zich
      gedurende meer dan tweeduizend jaar aan de
      hemel konden handhaven. Een poging tot
      ‘kerstening’ van de sterrenhemel in het
      begin van de zeventiende eeuw ondernomen, is
      volledig mislukt. Wel zijn er, toen rond
      1600 door Hollandse zeelieden de voor Europa
      onzichtbare zuidelijke sterrenhemel in kaart
      was gebracht, door de dominee-cartograaf
      Petrus Plancius nieuwe sterrenbeelden aan de
      bestaande toegevoegd. Ook nadat door de
      ontdekking van de telescoop tal van nieuwe,
      voor het blote oog onzichtbare sterren
      konden worden geregistreerd, werden nieuwe
      sterrenbeelden gedefinieerd. Deze
      ‘moderne’ sterrenbeelden weerspiegelen,
      net als die uit het verre verleden, de
      culturele wereld waarin ze werden gevormd.
      De door Plancius gekozen beelden zijn
      merendeels ontleend aan de fascinerende
      fauna van de nieuwe wereld. Zo herinneren
      sterrenbeelden als Toekan, Vliegende vis en
      Paradijsvogel ons aan de tijd dat grote
      ontdekkingsreizen onze horizon verwijdden
      (afbeelding <a href="../fotos/content.html#13">13</a>).</p>
      <p>In de zeventiende eeuw werden de
      sterrenbeelden aangewend om begunstigers van
      de wetenschappen, koningen en keizers,
      eeuwige roem aan het firmament te
      verschaffen. In het tijdperk van de
      Verlichting echter, werden de vorsten weer
      van de hemel gevaagd en vormden de triomfen
      zoals de telescoop, de luchtpomp en het
      horologium de bron van inspiratie voor de
      beeldvorming van nieuw geregistreerde
      sterren.</p>
      <hr>
      <p>Behoudens de hier geschetste inhoudelijke
      veranderingen zijn het toch vooral de
      iconografische opvattingen die het hemelse
      beeld in aanzien deden veranderen. Sommige
      daarvan vinden hun oorsprong in de reeds
      eerder genoemde literaire tradities. De
      illustraties in de middeleeuwse
      handschriften en vroege drukken van
      Hyginus’ <i>Poeticon astronomicon</i>
      behoren tot de mooiste voorbeelden daarvan.
      Andere opvattingen stammen uit
      cartografische tradities waarin het in beeld
      brengen van de sterrenhemel door middel van
      sterrenkaarten, sterrenatlassen en
      hemelgloben de voornaamste doelstelling is.
      Kunstenaars als Albrecht Dürer en Johan
      Saenredam hebben daarop grote invloed
      uitgeoefend. Een onmiskenbaar hoogtepunt in
      deze traditie is ook het Leidse handschrift
      dat als het ‘Platenboek van Aratus’
      bekend staat (zie nummer <a href="../objectbeschrijvingen/object059.html">59</a>).
      Het handschrift, een atlas dus eigenlijk, is
      een negende-eeuwse kopie van een verloren
      prototype uit de late Oudheid. De hypothese
      dat bij de vervaardiging van dat prototype
      op hun beurt iconografische voorbeelden zijn
      gebruikt die teruggaan op Griekse bronnen,
      onderschrijft het uitzonderlijke karakter
      van deze ‘atlas’. Over het bestaan van
      een hellenistische cartografische traditie
      is trouwens maar heel weinig bekend. De
      hemelglobe van de ‘Atlas van Farnese’ is
      het enige nog bestaande voorbeeld uit de
      klassieke Oudheid dat zulke cartografische
      activiteiten verraadt.</p>
      <p>Het ‘Platenboek van Aratus’ is, dank
      zij de uitgave die Hugo de Groot er op
      zestienjarige leeftijd van verzorgde, ook
      van invloed geweest op moderne
      iconografische opvattingen. De gravures die
      Jacob de Gheyn voor De Groots <i>Syntagma
      Arateorum</i> in navolging van het
      ‘Platenboek’ vervaardigde (zie nummer <a href="../objectbeschrijvingen/object061.html">61</a>),
      hebben tal van andere kunstenaars weten te
      inspireren. De invloed ervan is herkenbaar
      in bij voorbeeld de belangrijkste
      sterrenatlas van de zeventiende eeuw, de <i>Uranometria</i>
      van Bayer uit 1603 (zie nummer <a href="../objectbeschrijvingen/object062.html">62</a>),
      die op haar beurt weer van invloed is
      geweest op de vormgeving van latere
      atlassen. De kunstzinnige producties waartoe
      de sterrenbeelden de kunstenaars hebben
      weten te inspireren, zijn dus een belangrijk
      deel van het culturele erfgoed dat door de
      menselijke belangstelling voor de kosmos tot
      stand kwam. Meer dan woorden brengen de
      beelden dit zelf tot uitdrukking.</p>
      <hr>
      <p>Tot aan het einde van de zestiende eeuw
      gold de sterrenhemel als het toonbeeld van
      onveranderlijkheid. Jaar in jaar uit
      verschenen de sterren in een vaste slagorde
      aan de hemel, in tegenstelling tot de
      hemellichamen die tot ons zonnestelsel
      behoren: de zon, de maan en de planeten. Het
      veranderlijke gedrag van die hemellichamen
      is goed merkbaar in het lengen en korten van
      de dagen, in de afwisseling van maanden en
      jaren en het komen en gaan van de seizoenen,
      in de schijngestalten van de maan, de zons-
      en maansverduisteringen, en in de soms
      opvallend grillige banen die de (voor het
      oog zichtbare) planeten tussen de sterren
      door beschrijven, en de daarmee gepaard
      gaande helderheidsveranderingen. In onze
      moderne beschaving wordt de tijdsbeleving
      niet langer bepaald door het op- en
      ondergaan van de zon. Zonnewijzers werden
      een curiositeit.</p>
      <p>Moderne navigatietechnieken hangen niet
      meer, als voorheen, af van de precieze
      beschrijving van de jaarlijkse beweging van
      de zon, maan of planeten door de dierenriem,
      en astrologische praktijken worden in de
      kringen van geleerden niet meer beoefend.
      Dat neemt niet weg dat eeuwen lang vooral
      kalenderhervormingen, de problemen van
      plaatsbepaling op zee en de vervaardiging
      van horoscopen, juist de belangstelling voor
      de praktische sterrenkunde hebben gaande
      gehouden, en de astronomen hebben
      aangespoord om een zo nauwkeurig mogelijke
      beschrijving en voorspelling van de grillige
      gedragingen van de zon, de maan en de
      planeten na te streven (zie nummer <a href="../objectbeschrijvingen/object063.html">63</a>
      en <a href="../objectbeschrijvingen/object064.html">64</a>).
      In Europa zien we in het begin van de
      zestiende eeuw de belangstelling voor deze
      praktische sterrenkunde daadwerkelijk
      opbloeien. Tot die tijd zijn het
      voornamelijk kosmologische en kosmogonische
      problemen die centraal staan in de
      astronomische discussies, dat wil zeggen
      problemen die samenhangen met de structuur
      van het heelal, zijn ordening en zijn
      ontstaan.</p>
      <p>In de vroege middeleeuwen vormden de
      traditionele teksten uit de late Oudheid de
      belangrijkste bronnen voor de kennis van de
      structuur van het heelal. Hoe fragmentarisch
      deze kennis soms ook was, alle teksten
      beschreven wel het door de Grieken
      ontwikkelde concept van een kosmos opgebouwd
      uit concentrische hemelse sferen en een nauw
      daarmee samenhangende ordening van de
      hemellichamen (afbeelding <a href="../fotos/content.html#14">14</a>).
      Het zogenaamde Ptolemeïsche wereldbeeld
      (een etiket stammend uit de zeventiende
      eeuw) is daarvan het meest bekende voorbeeld
      (zie nummer <a href="../objectbeschrijvingen/object053.html">53</a>);
      het werd onder meer reeds door Gaius Plinius
      Secundus in de eerste eeuw na Christus
      beschreven. Binnen de sfeer van de vaste
      sterren zijn achtereenvolgens de sferen van
      Saturnus, Jupiter, Mars, de zon, Venus,
      Mercurius en de maan rond de aarde
      gecentreerd. Naast deze ordening kenden de
      vroege middeleeuwen er ook een, ontleend aan
      Plato, waarin na Mars eerst Venus, dan
      Mercurius en dan pas de zon volgt, en een
      door Ambrosius Theodosius Macrobius
      beschreven variant daarop (zie nummer <a href="../objectbeschrijvingen/object053.html">53</a>).</p>
      <p>Het gebrek aan consensus over de
      ruimtelijke ordening van de zon, Venus en
      Mercurius weerspiegelt het problematische
      karakter van de bewegingen van Venus en
      Mercurius in een geocentrisch wereldbeeld.
      Beide planeten zijn dan weer als avondster,
      dan weer als ochtendster steeds dichter bij
      de zon waar te nemen, in tegenstelling tot
      de andere planeten, die zelfs in oppositie
      met de zon kunnen verschijnen. Daarom liet
      de Griekse astronoom Heraclides Ponticus
      (circa 390-310 v.Chr.) Venus en Mercurius om
      de zon bewegen en de overige hemellichamen
      om de aarde, een leer die (zij het in
      fragmentarische vorm) ook tot West-Europa in
      de vroege middeleeuwen was doorgedrongen.</p>
      <p>Sporen van de semi-heliocentrische
      opvatting van Heraclides vinden we terug in
      een diagram dat als appendix is toegevoegd
      aan het ‘Platenboek van Aratus’ (zie
      nummer <a href="../objectbeschrijvingen/object052.html">52</a>).</p>
      <p>Het fragmentarisch karakter van de kennis
      over het heelal in West-Europa verdween toen
      in de twaalfde eeuw de hoogtepunten van het
      Griekse filosofische denken door vertalingen
      uit het Arabisch toegankelijk werden
      gemaakt. Voor de opvattingen over het heelal
      waren de belangrijkste daarvan <i>De caelo</i>
      van Aristoteles (450 v.Chr.) en de <i>Almagest</i>
      van Ptolemaeus (150 na Chr.). In
      tegenstelling tot Ptolemaeus bekommerde
      Aristoteles zich maar weinig om de grillige
      details van de bewegingen van de planeten.
      Hij liet zich vooral leiden door vragen naar
      de aard en wezen van de waargenomen
      verschijnselen. Aristoteles’ synthese van
      het Griekse filosofische denken paste qua
      methodiek veel beter in de toenmalige
      christelijke scholastiek dan de zeer
      geavanceerde, mathematische en op de
      praktijk gerichte leer van Ptolemaeus.</p>
      <p>Het belangrijkste probleem, zo moeten we
      ons realiseren, was ook voor de middeleeuwse
      scholastici nog niet gelegen in een zo
      precies mogelijke beschrijving van de
      werkelijkheid. Voor de middeleeuwer was de
      kosmos vaak niet meer dan het decor
      waartegen het drama van de zondeval en de
      kruisiging zich hadden afgespeeld en de Dag
      des Oordeels zich zou gaan voltrekken.
      Vanuit dit perspectief ingezien stelde de
      Aristotelische opvatting van de natuur de
      christelijke scholastici vaak voor grote en
      onoverkomelijke problemen. De kosmogonie van
      de Grieken kende begin noch einde, een
      opvatting onverenigbaar met het
      scheppingsverhaal uit Genesis en het einde
      der wereld uit Openbaring. Alleen een
      openlijke veroordeling (in 1270 en 1277) kon
      deze tegenstelling ten gunste van de
      christelijke leer beslechten.</p>
      <p>Andere tegenstellingen echter konden wel
      worden overbrugd. Het unieke karakter van
      onze wereld, een voor uit de bewegingsleer
      van Aristoteles af te leiden conclusie werd
      officieel niet erkend (Gods almacht zou dan
      in het geding komen) maar wel algemeen
      aanvaard. De invloed van Aristoteles is
      echter vooral herkenbaar in het onderscheid
      dat gemaakt werd tussen de materiële
      eigenschappen van het ondermaanse (de aan
      veranderingen onderhevige elementen aarde,
      water, lucht en vuur) en die van de ruimte
      daarboven. In de middeleeuwen werd zo het
      aardse, het onvolmaakte en het tijdelijke
      duidelijk afgepaald van het hemelse, het
      volmaakte en het eeuwige. Een ander typisch
      kenmerk van de voorstelling van het heelal
      in de middeleeuwen is de toevoeging van een
      aantal met het scheppingsverhaal verbonden
      hemelse sferen. Een daarvan, het Empyreum,
      vond zijn oorsprong in het onderscheid dat
      de kerkvaders maakten tussen de ‘hoogste
      hemel’, geschapen op de eerste dag, en het
      firmament (uitspansel), dat op de tweede dag
      werd voortgebracht en op de vierde dag
      zichtbaar gemaakt (afbeelding <a href="../fotos/content.html#15">15</a>).
      Een andere sfeer, de kristallijnen, is een
      directe vertaling van de in Genesis
      beschreven ‘wateren boven het
      firmament’. Door deze synthese tussen de
      Aristotelische leer en de christelijke
      theologie, groeide het klassieke Griekse
      beeld uit tot een uit talloze soorten van
      hemelse sferen opgebouwde wereld (afbeelding
      <a href="../fotos/content.html#16">16</a>).</p>
      <p>Mocht in de middeleeuwen de
      Aristotelische fysica centraal staan in de
      natuurwetenschappelijke denkwijze van de
      scholastiek, in de vijftiende en zestiende
      eeuw trekken ook andere Grieks-filosofische
      stromingen de aandacht. In het spoor van de
      voornamelijk Pythagoreïsche, Platonische en
      neoplatonische theorieën beleven de
      zogenaamde occulte opvattingen over de
      kosmos hun grootste bloeiperiode.
      Astrologische, kabbalistische en
      alchemistische symboliek laat in vele vormen
      haar sporen na in de toenmalige beeldvorming
      van de kosmos. Niet de werkelijkheid zelf,
      maar een door die werkelijkheid opgeroepen
      ‘mentale wereld’ wordt door deze
      symboliek verbeeld.</p>
      <p>De stelling van de moderne historica
      Francis Yates dat deze occulte stromingen
      instrumenteel zijn geweest in de aanloop tot
      de ‘wetenschappelijke revolutie’ van de
      zeventiende eeuw, is betwist. Niettemin
      vormt het occultisme een niet meer weg te
      denken factor bij de analyse van de
      ontwikkeling van het natuurwetenschappelijke
      denken in de renaissance. Hoe deze invloed
      met het denken van de zestiende eeuw
      verweven is, zien we bij voorbeeld in de
      afbeelding van de sterrenwacht die de Deense
      astronoom Tycho Brahe in 1576 op het eiland
      Hven liet bouwen (afbeelding <a href="../fotos/content.html#17">17</a>).
      Het observatorium, ontworpen door Tycho
      zelf, staat daar in het centrum van een
      kosmische ‘viervoudigheid’ waarmee in de
      Pythagoreïsche getallenmystiek de
      goddelijke volmaaktheid van het heelal tot
      uitdrukking wordt gebracht. De studie en de
      waarneming van de hemel vormden voor Tycho
      Brahe de weg tot God. Door deze opvatting
      gedreven observeerde hij in zijn
      sterrenwacht Uranienborg gedurende meer dan
      twintig jaren met eindeloos geduld, zorg en
      ongeëvenaarde nauwkeurigheid de posities
      van de zon, maan, planeten en sterren.</p>
      <p>Zo kwam een nieuwe werkelijkheid tot
      stand, welke het startpunt zou vormen voor
      een geheel andere opvatting over de kosmos,
      welke noch mystiek, noch occult, noch
      religieus meer was. Het was dan ook geen
      mentale werkelijkheid meer die Tycho had
      geschapen, maar een beschrijving van een
      voor iedereen waarneembare en controleerbare
      realiteit.</p>
      <hr>
      <p>Een andere, meer theoretisch geaarde
      ontwikkeling die later wezenlijk zou
      bijdragen tot de groei van het moderne
      wereldbeeld, vindt haar oorsprong reeds
      vroeger, namelijk in de in 1543 door
      Nicolaus Copernicus gepubliceerde opvatting
      van het heelal waarin de zon en niet de
      aarde centraal staat (zie nummer <a href="../objectbeschrijvingen/object055.html">55</a>).
      Copernicus’ opvatting is in zekere zin de
      laatste verklaring die werd geformuleerd in
      antwoord op het door Plato aangegeven
      programma voor het ‘redden van de
      verschijnselen’, dit is het verklaren van
      de grillige werkelijkheid in termen van
      ideale concepten. Uitgaande van dezelfde
      ‘werkelijkheid’ die Ptolemaeus in 150 na
      Chr. diende bij zijn oplossing voor het
      ‘redden van de verschijnselen’, en
      gebruik makend van dezelfde
      geometrisch-mathematische methoden die deze
      in Alexandrië werkende astronoom had
      gehanteerd, trachtte Copernicus ‘de
      verschijnselen te redden’ zonder -- zoals
      Ptolemaeus in feite had gedaan -- inbreuk te
      maken op de ideale filosofische principes
      welke volgens de Platonische opvatting ten
      grondslag moeten liggen aan de bewegingen
      van de hemellichamen. In een eeuw waarin het
      neoplatonisme hoogtij vierde, werd zo’n
      poging tot zuivering van de Ptolemeïsche
      leer bepaald niet als revolutionair ervaren.
      In het culturele gebeuren van de zestiende
      eeuw besefte men daarom misschien
      nauwelijks, dat de theorie van Copernicus
      onvermijdelijk tot een confrontatie met het
      christelijk-Aristotelische denken moest
      leiden. Pas toen aan het einde van de
      zestiende eeuw en het begin van de
      zeventiende eeuw geleerden als Galileo
      Galilei en Johannes Kepler de fundamenten
      van de middeleeuwse natuurwetenschappelijke
      denkwijze begonnen te ondergraven, verwierf
      het heliocentrische wereldbeeld van
      Copernicus een revolutionaire klank en werd
      zijn naam tot symbool voor alle
      wereldbeelden waarin de zon centraal werd
      gesteld, ook al was daarin die
      heliocentriciteit het enige kenmerk dat nog
      aan Copernicus herinnerde.</p>
      <p>De meest directe invloed van de
      Copernicaanse opvatting vinden we in de
      publicatie in 1551 door Erasmus Reinhold van
      de Prutenische tafels, die de oude
      Alfonsische tafels (uit het midden van de
      dertiende eeuw) veruit in precisie
      overtroffen. Zo constateerde bij voorbeeld
      Tycho Brahe in 1563 dat de uit astrologisch
      oogpunt belangrijke en niets goeds
      voorspellende conjunctie van Jupiter en
      Saturnus (binnen het jaar brak in Europa de
      pest uit) door de Alfonsische tafels een
      maand en door de Prutenische slechts een
      paar dagen onjuist was voorspeld. De grotere
      nauwkeurigheid van de op de Copernicaanse
      theorie berustende tabellen werd echter niet
      gebruikt als argument om het heliocentrische
      wereldbeeld als werkelijkheid te beschouwen.
      Zelfs een man als Tycho Brahe was niet
      overtuigd van de realiteit van dat beeld.
      Tycho’s metingen leidden namelijk binnen
      de Copernicaanse opvatting tot waarden van
      afstanden en afmetingen van hemellichamen
      die in die tijd eenvoudig als absurd werden
      beschouwd. Echter, door zijn waarnemingen
      van vooral de planeten Venus en Mercurius
      wist Tycho dat ook het oude Ptolemeïsche
      wereldbeeld te kort schoot. Het compromis
      dat hij daaruit afleidde, het zogenaamde
      Tychonische wereldbeeld (waarin slechts
      genoemde planeten om de zon, alle andere om
      de aarde draaien), roept onmiddellijk de
      leer van Heraclides Ponticus in herinnering.
      Er zijn echter geen aanwijzingen dat Tycho
      van deze leer op de hoogte zou zijn geweest.</p>
      <p>Tot een confrontatie tussen Tycho Brahes
      waarnemingen en zijn wereldbeeld is het niet
      echt gekomen. Hij overleed voordat die
      waarnemingen zo ver waren herleid dat er
      conclusies uit konden worden getrokken. Toen
      dat later door Johannes Kepler was gedaan,
      werden niet alleen de systemen van
      Ptolemaeus en Copernicus omver geworpen,
      maar ook dat van Tycho zelf. Wat overbleef
      van de vroegere opvattingen was alleen het
      heliocentrische karakter van de toenmalige
      bekende kosmos.</p>
      <p>Keplers beschrijving van de beweging van
      de planeten om de zon in termen van
      ellipsbanen betekende een complete breuk met
      het Grieks-filosofische denken. De planeten
      bewegen niet volgens ideale principes, maar
      onder invloed van een in de kosmos
      aanwezige, fysische oorzaak, die Kepler
      toeschrijft aan de zon. Keplers nieuwe
      wereldbeeld is dus niet alleen het resultaat
      van de verfijnde waarnemingstechniek van
      Tycho Brahe; er liggen zowel
      natuurfilosofisch als methodologisch totaal
      andere opvattingen aan ten grondslag dan die
      welke voorheen gangbaar waren. Het zijn deze
      aspecten die aan het eind van de zeventiende
      eeuw hun formulering, uitwerking en
      voltooiing vinden in het werk van Isaac
      Newton. Maar voor het zo ver was zouden
      andere formidabele denkers als Galilei,
      Descartes en Huygens hun aandeel opeisen in
      de speurtocht naar de nieuwe
      natuurwetenschappelijke principes,
      doelstellingen en methoden, die in staat
      zouden blijken de nieuw verworven kennis te
      verklaren.</p>
      <p>De heliocentriciteit van het wereldbeeld
      heeft vele gemoederen in de zeventiende eeuw
      beziggehouden (zie nummer <a href="../objectbeschrijvingen/object056.html">56</a>).
      De vraag of de aarde een planeet is als de
      andere planeten en als alle planeten om de
      zon beweegt, tastte de kerkelijke autoriteit
      over de waarheid en werkelijkheid ernstig
      aan. Het bracht priesters en dominees ertoe
      de onbeweeglijke aarde vanaf hun kansels te
      verdedigen. De opwinding die het religieus
      getinte conflict in brede lagen opriep, werd
      verhevigd door de meest revolutionaire
      wetenschappelijke uitvinding van de
      zeventiende eeuw, de telescoop. Wat tot dan
      toe ongrijpbare lichtpuntjes aan de hemel
      waren geweest (met uitzondering van zon en
      maan), werden dank zij die telescoop
      concrete werelden. Galilei toonde door zijn
      telescopische waarnemingen aan dat Venus om
      de zon beweegt en dat er op de maan bergen
      zijn vergelijkbaar met die op aarde. Hij
      ontdekte voorts dat de mens met het blote
      oog slechts een klein deel van de kosmos
      waarneemt, en dat bij voorbeeld de planeet
      Jupiter niet slechts één maan heeft zoals
      de aarde, maar wel vier. Zo kreeg dank zij
      de telescoop de studie van de topologie van
      de maan een blijvende plaats in het
      astronomisch onderzoek. Dat resulteerde in
      de vervaardiging van tal van schitterende
      maankaarten (zie nummer <a href="../objectbeschrijvingen/object065.html" target="content">65</a>).</p>
      <p>Dankzij de telescoop werd het ook
      mogelijk de fysische verschijningsvorm van
      de planeten te bestuderen; een studie
      waartoe onze landgenoot Christiaan Huygens
      de eerste aanzet gaf. Hij ontdekte niet
      alleen de eerste maan van Saturnus, maar hij
      loste ook het al tientallen jaren bestaande
      probleem van de ‘aanhangsels’ van die
      planeet op. Wie (anders dan een poëet) zou
      nu nog Saturnus associëren met die oude
      verre zwerver aan de hemel die door zijn
      trage omloop de tijd afmat en zo tot symbool
      van de dood was geworden (zie nummer <a href="../objectbeschrijvingen/object066.html">66</a>)?</p>
      <p>De observatie van de planeten door de
      telescoop gaf in de zeventiende eeuw een
      nieuwe impuls aan een reeds vele eeuwen oude
      discussie over het bestaan van buitenaards
      leven. Daarin ontmoeten we dan dezelfde
      teleologische principes die in de
      middeleeuwen hadden geprevaleerd. Mochten
      die principes toen geleid hebben tot de
      conclusie dat de kosmos, met al wat daarin
      is, geschapen was tot nut van aardse mens,
      nu leidden ze tot de overtuiging dat dat nut
      zich niet tot aardlingen kon beperken maar
      zich wel moest uitstrekken tot bewoners van
      andere planeten. Ergo, buitenaards leven
      bestaat. Hoewel al deze met de telescoop
      verrichte waarnemingen aan de perceptie van
      de nieuwe kosmos gestalte gaven, leverden
      zij toch nog niet het mathematische bewijs
      dat de aarde beweegt en de zon in het
      centrum van het heelal staat. Met de
      telescoop was wel aangetoond dat er ten
      minste drie centra van beweging waren, te
      weten de zon (Venus), de aarde (maan) en
      Jupiter (vier manen).</p>
      <p>De kwestie van het geocentrische versus
      het heliocentrische wereldbeeld werd
      uiteindelijk niet beslecht door
      waarnemingen, maar door de reeds genoemde
      nieuwe natuurfilosofische principes die
      Isaac Newton in 1687 in zijn <i>Philosophiae
      naturalis principia mathematica</i>
      publiceerde (afbeelding <a href="../fotos/content.html#18">18</a>).
      Met de door hem geformuleerde grondslagen
      van de mechanica en de universele
      zwaartekracht konden de drie wetten die
      Kepler aan het begin van de zeventiende eeuw
      had geformuleerd voor de bewegingen van de
      planeten, op een slechts op één manier uit
      te leggen fysische wijze verklaard worden
      als de gevolgen van het bewegen van een
      lichaam onder de invloed van de
      zwaartekracht. Daar de zon verreweg de
      grootste massa bezit, is het de door de zon
      uitgeoefende zwaartekracht die de beweging
      van alle planeten nagenoeg volledig bepaalt.
      Daarmee was het heliocentrische wereldbeeld
      bevestigd. Newtons revolutionaire ideeën en
      geniale inzicht maakten hiermee een einde
      aan een eeuwenlange strijd tussen waarneming
      en werkelijkheid die ooit was begonnen als
      Plato’s programma voor het ‘redden van
      de verschijnselen’ en die eindigde in wat
      Isaiah Berlin in 1984 in zijn <i>Personal
      impressions</i> karakteriseerde als een
      culturele mutatie: ‘The impact of
      Newton’s ideas was immense; whether they
      were correctly understood or not, the entire
      programme of the Enlightenment, especially
      in France, was consciously founded on
      Newton’s principles and methods, and
      derived its confidence and its vast
      influence from his spectacular achievements.
      And this, in due course, transformed --
      indeed, largely created -- some of the
      central concepts and directions of modern
      culture in the west, moral, political,
      technological, historical, social -- no
      sphere of thought or life escaped the
      consequences of this cultural mutation.’</p>
      <hr>
      <p><strong>Literatuur</strong>
      <ul>
        <li>A. Pannekoek, <i>De groei van ons
          wereldbeeld. Een geschiedenis van de
          sterrekunde</i>. Amsterdam [etc.] 1951.
        <li>Z. Kopal and R.W. Carder, <i>Mapping
          of the moon. Past and present</i>.
          Dordrecht [etc.] 1974.
        <li><i>Ancient cosmologies</i>. Ed. by C.
          Blacker and M. Loewe. London 1976.
        <li>K. Heniger, Jr., <i>The cosmographical
          glass. Renaissance diagrams of the
          universe</i>. San Marino, Calif. 1977.
        <li><i>Science in the Middle Ages</i>. Ed.
          by D.C. Lindberg. Chicago [etc.] 1978.
        <li>D.J. Warner, <i>The sky explored:
          celestial cartography, 1500-1800</i>.
          New York [etc.] 1979.
        <li>A. Rupert Hall, <i>The revolution in
          science, 1500-1740</i>. London [etc.]
          1983.
        <li>A. van Helden, <i>Measuring the
          universe. Cosmic dimensions from
          Aristarchus to Halley</i>. Chicago
          [etc.] 1985.</li>
      </ul>
        	<table border="0" cellspacing="0" cellpadding="0">
        	<tr>
        		<td colspan="2"><img src="../../images/shim.gif" height="20" width="1" border="0"></td>
        	</tr>
        	<tr>
        		<td bgcolor="#002E65" colspan="2"><img src="../../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="#top" class="hornav">top pagina</a></td>
        	</tr>
        	<tr>
        		<td colspan="2"><img src="../../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</htmll>

