<!DOCTYPE htmlL PUBLIC "-//W3C//DTD htmlL 4.0 Transitional//EN">

<htmll>
<head>
	<title>Goed Gezien: plantenrijk</title>
<!--- stylesheet --->
<link rel="STYLESHEET" type="text/css" href="../../css/style.css">
<link rel="STYLESHEET" type="text/css" href="../../css/default.css">
<script language="JavaScript" src="../../js/index.js"></script>
<script language="JavaScript" src="../../js/browser_stylesheet.js"></script>
<script language="JavaScript" src="../../js/printbug.js"></script>
<script language="JavaScript" src="../../js/functiondetect.js"></script>



</head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">





<table width="480" border="0" cellspacing="0" cellpadding="0">
<tr>
    <td class="small">
        <a href="http://www.bibliotheek.universiteitleiden.nl" class="small" target="_top">Bibliotheken</a>
		<img border="0" src="../../images/slash.jpg" width="3" height="8">
		<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
		<img border="0" src="../../images/slash.jpg" width="3" height="8">
		<a href="../../goedgezien/" class="small" target="_top">Goed Gezien</a>
        <img border="0" src="../../images/slash.jpg" width="3" height="8"> Het plantenrijk</td>
</tr>
<tr>
  <td class="small"><BR>
  </td>
</tr>


  <tr>
    <td>
      <!--- INHOUD --->
      <a name="top"></a>

      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<div class="hoofdstuk">Het plantenrijk</div>
      <strong>P.W. Leenhouts</strong>
      <p>De plantkunde was tot ver in de nieuwe
      tijd vooral een praktische wetenschap. De
      mens was nu eenmaal vanouds op zoek naar
      planten die hem als voedsel konden dienen en
      al heel vroeg probeerde hij de belangrijkste
      voedingsgewassen te telen in plaats van
      steeds weer in de natuur op zoek te gaan
      naar voedsel. Maar de oudste handboeken
      waren vooral gericht op de betekenis van de
      planten voor de bereiding van
      geneesmiddelen. De belangrijkste botanici
      waren tot in de zeventiende eeuw dan ook
      vrijwel zonder uitzondering geneeskundigen.
      Zij putten voor hun kennis uit de ervaring
      die in de volksgeneeskunde was opgedaan en
      die tot dan toe veelal van generatie op
      generatie, al dan niet met magie beladen,
      mondeling was overgedragen. Die kennis
      verschilde natuurlijk per volk en per
      streek. De mogelijkheden om haar verder te
      ontwikkelen waren door het ontbreken van
      enige systematiek in de beschouwing gering.
      In feite traden er alleen verschuivingen op
      als men doordrong in onbekende streken of in
      aanraking kwam met andere culturen. Zo kon
      het gebeuren dat de encyclopedische
      plantkundige werken die uit de Oudheid zijn
      bewaard, nog sporen bevatten van naburige en
      verre vreemde culturen. Het is merkwaardig
      dat het vroegste bewaarde botanische werk
      echter een heel ander karakter had. Het gaat
      om <i>De plantis</i> van Theophrastus van
      Eresus, die van circa 370 tot 287 v.Chr.
      leefde. Hij was een leerling van
      Aristoteles, wiens plantkundige werk
      verloren ging. In tegenstelling tot de
      straks nog te noemen compilatoren, die in
      het gunstige geval enige aandacht aan de
      morfologie, de vorm dus, van de planten
      schonken, onderscheidde Theophrastus zich
      door zijn natuurfilosofische benadering. Bij
      hem vindt men ook aandacht voor de anatomie;
      zo zijn bast en merg, nerven en vaten al
      door hem behandeld. Maar voorlopig bleek dit
      zelfs in de Griekse wereld een weinig
      inspirerende weg, waarbij het ontbreken van
      het juiste instrumentarium mogelijkerwijs
      een rol speelde. Latere plantkundigen zouden
      zich -- voor zover bekend -- tot in de
      zeventiende eeuw beperken tot de morfologie
      en de betekenis van de beschreven planten
      voor de landbouw en als geneesmiddel.</p>
      <p>Wat op dat gebied in de eerste eeuw na
      Christus in de Griekse wereld bekend was,
      werd vrijwel volledig bijeengebracht door
      Pedianus Dioscurides, die uit Klein-Azië
      afkomstig was. Zijn werk, meestal geciteerd
      onder de Latijnse titel <i>De materia
      medica,</i> overheerste de plantkunde tot in
      de nieuwe tijd. Zijn Romeinse tegenhanger
      Gaius Plinius Secundus (23/24-79 na Chr.)
      bracht voor de Latijnse wereld in zijn <i>Naturalis
      historia</i> bijeen wat hij op dit gebied
      kon verzamelen. Maar zijn werk was minder
      gericht op de medische praktijk en had op
      het gebied van de toegepaste plantkunde
      derhalve minder invloed.</p>
      <p>Aan het gezag van Dioscurides lagen twee
      onjuiste veronderstellingen ten grondslag.
      Ten eerste de gedachte dat deze auteur alle
      planten kende, en voorts, daarmee
      samenhangend, dat alle planten overal
      voorkwamen. Zo heeft men de hele
      middeleeuwen door gezocht naar planten die
      Dioscurides vermeldde, terwijl men
      anderzijds elke gevonden plant in <i>De
      materia medica</i> wilde terugvinden. Door
      deze geestelijke instelling was de weg naar
      een vernieuwing van de plantkunde
      geblokkeerd. Voorlopig was er geen kans dat
      de inzichten van Theophrastus alsnog tot een
      vernieuwing zouden leiden. Zijn werk was
      nagenoeg alleen in het Oosten bekend en de
      tweedeling van het Romeinse rijk zou dat
      alleen maar in de hand werken, zoals
      trouwens de kennis van de Griekse cultuur en
      taal in het gehele Westen vrijwel verloren
      ging. Bovendien besteedde de nieuwe religie,
      het christendom, dat vanaf de vierde eeuw
      het openbare leven overheerste, geen
      aandacht aan deze vorm van
      wetenschapsbeoefening, die zo sterk door de
      heidense filosofie bepaald was. In het
      Oosten ging het al niet anders. Daar bleef
      echter in kringen van de nestoriaanse
      christenen in Syrië belangstelling voor de
      Griekse wetenschap levend. Zij zouden,
      vooral vanaf de negende eeuw, de voornaamste
      schakel vormen tussen de Griekse en de
      Arabische wereld, waardoor de Griekse
      filosofie en wetenschapsbeoefening in
      Arabische vertalingen in een nieuwe wereld
      kon doordringen, tot in Spanje toe. Maar ook
      daar zou Dioscurides de toonaangevende
      auteur worden.</p>
      <p>Wat behelsde nu precies het werk van deze
      Dioscurides? In zijn oorspronkelijke vorm
      kennen wij het niet meer. Het belangrijkste
      handschrift, thans in Wenen bewaard, en
      daarom vaak eenvoudig de ‘Codex
      Vindobonensis’ of ‘Weense Dioscurides’
      genoemd, is omstreeks 512 aan het
      Byzantijnse hof voor prinses Anicia Juliana
      gemaakt (afbeelding <a href="../fotos/content.html#30">30</a>).
      Het is door zijn rijke uitvoering met recht
      een vorstelijk handschrift genoemd. Maar
      ondanks die nobele herkomst en de vroege
      datum zijn er al insluipsels in de tekst,
      deels aanvullingen van leerlingen, en deels
      fouten als gevolg van het herhaalde
      overschrijven, te constateren. Een
      dergelijk, op praktische kennis gebouwd werk
      was nu eenmaal aan voortdurende
      veranderingen onderhevig.</p>
      <p>In opzet was het ook een eenvoudig werk.
      Het besteedde enige aandacht aan de
      morfologie van de genoemde planten, die
      gesteund werd door een in het Weense
      handschrift nog sterk naturalistische
      afbeelding, waarover straks meer; het gaf de
      verschillende benamingen waaronder de
      planten bekend stonden, en richtte zich
      vooral op mogelijke medische toepassingen.
      De latere handschriften en vertalingen
      kunnen dus mozaïeken zijn van de
      oorspronkelijke tekst, gemengd met gegevens
      van heel uiteenlopende herkomst. De
      Arabische vertalingen, waaronder het heel
      oude Leidse handschrift (zie nummer <a href="../objectbeschrijvingen/object094.html">94</a>),
      zijn dan ook veeleer als bewerkingen te
      beschouwen. In het Westen was het meest
      gebruikte handboek het <i>Herbarium</i> van
      Pseudo-Apuleius, een werk dus, waarvan de
      echte auteur niet bekend is. Het dateert
      vermoedelijk uit de vierde eeuw, maar het
      oudste bekende geïllumineerde handschrift,
      dat zich in Leiden bevindt (zie nummer <a href="../objectbeschrijvingen/object095.html">95</a>)
      is al weer enkele eeuwen jonger, al laat
      noch de datum, noch de herkomst ervan zich
      precies vaststellen. Aard en inrichting zijn
      sterk door de Dioscurides-traditie bepaald.
      Maar de opzet is veel beperkter.</p>
      <p>Met de Pseudo-Apuleius en zijn om- en
      bewerkingen moest men zich in de
      middeleeuwen vrijwel behelpen. Er bestonden
      daarnaast wel gebrekkige Latijnse versies
      van de Dioscurides. Maar pas onder invloed
      van de medische school van Salerno zou de
      Arabische geneeskunde en farmacie -- en bij
      de Dioscurides vermoedelijk door toedoen van
      Constantinus Africanus (elfde eeuw) in een
      verbeterde vorm -- in het Westen
      doordringen. De meest gezaghebbende, naar
      haar beginwoorden genoemde, compilatie werd
      de <i>Circa instans,</i> waarin een bonte
      bloemlezing van tradities uit het Oosten,
      Zuiden en Westen lijkt samengesmolten.
      Wetenschappelijk gezien ligt de vooruitgang
      vooral in het meerdere, niet zozeer in het
      betere.</p>
      <p>Daarnaast bleef ongetwijfeld de
      volksgeneeskunde in allerlei kringen een rol
      spelen. Hoe die zich precies tot de officiële
      geneeskunde verhield, is moeilijk vast te
      stellen. Als<sup> </sup>zij al op schrift
      werd gesteld, zal zij vooral in de landstaal
      geschreven zijn. En daarvan is te weinig
      bewaard om ons een goed beeld te geven van
      haar verspreiding en beoefening. Een enkele
      maal dringt er iets van door in ander werk.
      Wij noemden al de sporen die in toevoegingen
      aan klassieke, farmaceutische teksten
      bewaard bleven. Daarnaast kan hier de <i>Physica</i>
      van de visionaire kloosterzuster Hildegard
      van Bingen (1098-1179) worden genoemd, die
      duidelijk blijk geeft de plantenwereld niet
      naar Dioscurides alleen te kennen. Albertus
      Magnus, over wie in de achtergrondtekst bij
      de afdeling van de dierenwereld al iets
      gezegd is, kan daarnaast worden genoemd. In
      alle gevallen betreft het echter gegevens
      die gefilterd zijn door het kritisch oog van
      geschoolden.</p>
      <hr>
      <p>De ontwikkeling van de botanische
      illustratie is heel merkwaardig verlopen.
      Eerst loopt deze parallel aan de
      ontwikkeling in de beeldende kunsten. Als
      eerste tekenaar van een reeks afbeeldingen
      van geneeskruiden wordt genoemd Crateuas,
      een arts uit Klein-Azië, die leefde tussen
      120 en 60 v.Chr. Het is heel goed mogelijk
      dat de boven vermelde illustraties van de
      Codex Vindobonensis, hoewel zes eeuwen later
      ontstaan, op hem teruggaan, in ieder geval
      vertegenwoordigen ze nog de
      natuurgetrouwheid van de hellenistische
      kunst. Zowel in de Byzantijse kunst van het
      Oosten als in de Romaanse van het Westen --
      die overigens aanzienlijke Byzantijnse
      invloeden heeft ondergaan -- treedt een
      sterke stilering en schematisering op. (In
      de botanische illustraties van het Westen
      komt daar misschien de decoratieve inslag
      van de Arabische kunst nog bij.) Tevens
      heeft het steeds weer kopiëren, waarbij
      niet ieder detail altijd goed begrepen werd,
      een opeenhoping van fouten in de hand
      gewerkt, die leidde tot verdere
      schematisering en tot steeds onherkenbaarder
      figuren (zie ook nummer <a href="../objectbeschrijvingen/object081.html">81</a>
      en <a href="../objectbeschrijvingen/object082.html">82</a>).
      In de late middeleeuwen begint in de kunst
      een geleidelijke teruggang naar het
      naturalisme. Wat de weergave van planten
      betreft, treedt deze ontwikkeling kort na
      1200 in het Ile de France in de
      beeldhouwkunst van de kathedralen (Chartres,
      Parijs, Reims, Amiens) aan het licht. Aan
      kapitelen, friezen en consoles, later ook op
      de vlakken tussen beeldgroepen, ontwikkelt
      zich in enkele tientallen jaren tijds een
      rijkdom aan goed herkenbare planten.
      Duitsland en Engeland volgden spoedig. Al
      omstreeks 1300 beheersten de beeldhouwers de
      vormen volledig. Dat blijkt uit het feit dat
      zij de plantaardige motieven vrijer,
      speelser gaan toepassen. In de schilderkunst
      komen we natuurgetrouwe afbeeldingen van
      planten pas tegen in de vroege vijftiende
      eeuw, met name in het werk van de gebroeders
      Van Eyck (Hubert, circa 1366-1426, en Jan,
      circa 1385-1441). De volgende generaties
      schilders en miniaturisten, vooral in
      Noordwest-Europa, leveren soms
      plantenafbeeldingen die nauwelijks voor die
      van de Van Eycks onderdoen. Stijve,
      geschematiseerde voorstellingen bewijzen
      echter dat daarnaast het kopiëren vaak nog
      hoogtij vierde. Pas bij de handschriften in
      de zogenaamd Gents-Brugse school vindt men
      natuurgetrouwe afbeeldingen van bloemen in
      de randversiering van kostbaar uitgevoerde
      manuscripten, meest gebeden- en
      getijdenboeken (zie echter ook nummer <a href="../objectbeschrijvingen/object110.html">110</a>).
      Bekend zijn ook de zorgvuldige
      studietekeningen van planten van enkele
      kunstenaars als Vittore Pisanello
      (1397-1455), Leonardo da Vinci (1452-1519)
      en Albrecht Dürer (1471-1528), maar hiermee
      wordt de grens naar de renaissance toch al
      wel overschreden. Veel minder bekend zijn
      enkele kruidenboeken in de volkstaal, waarin
      uitstekende, duidelijk op de natuur
      gebaseerde afbeeldingen voorkomen van
      planten die bij Dioscurides ontbreken. Ze
      vinden hun oorsprong in de volksgeneeskunde.
      De vroegst bekende zijn enkele Italiaanse
      handschriften van omstreeks 1400. Het
      beroemdste en fraaiste hiervan is het <i>Liber
      de simplicibus </i>van Rinio, een
      handschrift dat bekend staat als ‘Codex
      Roccabonella’, geïllustreerd door de
      overigens onbekende Andrea Amadio en
      ontstaan te Venetië in 1419. Zo bestaan er
      ook enkele vijftiende-eeuwse Duitse
      handschriften, waarvan een fraai, maar
      helaas onvolledig voorbeeld zich in Leiden
      bevindt (zie nummer <a href="../objectbeschrijvingen/object097.html">97</a>).
      De natuurgetrouwe afbeeldingen en het
      voorkomen van sommige planten wijzen ook
      hier in de richting van de volksgeneeskunde.</p>
      <p>Het is merkwaardig dat in de late
      middeleeuwen de wetenschappelijke botanische
      illustratie in de klassieke kruidenboeken en
      herbaria met de bovengeschetste ontwikkeling
      niet of nauwelijks meedoet. Met het kopiëren
      van de handschriften blijft het
      schematiseren van de afbeeldingen voortgaan.
      Nu en dan, als een arts meende een plant van
      Dioscurides te herkennen en hij met de
      afbeelding in het voorbeeld ontevreden was,
      of als een afbeelding ontbrak, ook wel als
      een arts een inheemse plant toevoegde, liet
      hij blijkbaar een figuur naar de natuur
      tekenen. In één zelfde handschrift vinden
      we dan ook soms naast veel onherkenbaars
      enkele redelijk tot goed geslaagde
      afbeeldingen. Of die dan ook iets met de
      plant bij Dioscurides te maken hebben is een
      andere zaak. Een dergelijk mozaïek van
      totaal onherkenbare naast redelijk tot goed
      herkenbare afbeeldingen is nog terug te
      vinden in de eerste gedrukte kruidenboeken.
      Pas met de renaissance der botanie in het
      tweede kwart van de zestiende eeuw gaat de
      botanische illustratie in de pas lopen met
      de beeldende kunst door de natuur opnieuw
      als uitgangspunt te nemen.</p>
      <p>In de botanie heeft de renaissance pas
      laat echt goed doorgezet. Het is merkwaardig
      dat die op twee verschillende plaatsen op
      verschillende wijze, maar vrijwel
      gelijktijdig, plaatsvond. Het uitgangspunt
      in enerzijds Zuid-Europa, anderzijds Midden-
      en West-Europa, was verschillend, en daarmee
      ook de ontwikkeling.</p>
      <p>In het zuiden lag het zwaartepunt in
      Italië. Men beschikte daar op groter schaal
      over literaire bronnen, laat-klassieke
      Latijnse handschriften en terugvertalingen
      van Griekse werken uit het Arabisch. De
      discrepantie tussen de volks- en de
      klassieke geneeskunde was hier niet zo
      groot, ook al begon men zich te realiseren
      dat er veel meer planten bestonden dan
      Dioscurides gaf. De ontwikkeling van de
      botanie liep hier evenwijdig aan die in de
      andere wetenschappen. Men begon met
      tekstkritiek, het opsporen en onderling
      vergelijken van verschillende afschriften
      van en commentaren op dezelfde tekst, en
      probeerde daaruit een betere, authentiekere
      tekst te reconstrueren.</p>
      <p>De volgende stap was de bestudering van
      de natuur zelf. De typisch Italiaanse
      bijdrage hieraan was het toegankelijk maken
      van planten door het aanleggen van
      botanische tuinen enerzijds, van herbaria
      anderzijds. De centrale figuur in beide
      ontwikkelingen was Luca Ghini (1490-1556),
      hoogleraar te Bologna en Pisa. Hij stichtte
      in Pisa de eerste botanische tuin in 1544,
      legde zelf een herbarium aan en stimuleerde
      ook zijn leerlingen en correspondenten dit
      te doen.</p>
      <hr>
      <p>In Midden- en West-Europa was de situatie
      geheel anders, waarschijnlijk omdat de kloof
      tussen de officiële en de volksgeneeskunde
      veel wijder was. De geschiedenis van de
      renaissance in de botanie is hier eigenlijk
      de geschiedenis van drie boeken. Het eerste
      is het <i>Herbarum vivae eicones</i> van
      Otto Brunfels, verschenen tussen 1530 en
      1536. De tekst ervan is nog traditioneel, en
      sluit aan bij de vroegere auteurs, maar de
      illustraties, fraaie houtsneden naar
      aquarellen van Hans Weiditz, zijn direct
      naar de natuur gemaakt. Als tweede komt het <i>New
      Kreutter Buch</i> van Hieronymus Bock,
      waarvan de eerste editie van 1539 weliswaar
      ongeïllustreerd is, maar belangrijk is
      omdat hier de inheemse geneeskrachtige
      kruiden voor het eerst goed en naar de
      natuur beschreven zijn. De tweede editie van
      1546 heeft goede houtsneden van David
      Kandel, ten dele naar Fuchs, ten dele
      oorspronkelijk. Het derde, uit 1542, is <i>De
      historici stirpium</i> van Leonhard Fuchs
      met bijzonder fraaie en grote houtsneden
      naar tekeningen van Albrecht Meyer, en met
      een tekst, die aansluit bij die van Bock. De
      paginagrote houtsneden van Fuchs’ eerste
      editie werden in de in 1543 verschenen
      Nederlandse uitgave <i>Den nieuwen herbarius
      </i>vervangen door veel kleinere, in de
      kolom passende, prenten (zie nummer <a href="../objectbeschrijvingen/object098.html">98</a>),
      en dit werd de stijl van de meer bekende
      kruidenboeken van Rembertus Dodonaeus
      (Dodoens), Carolus Clusius en Matthias
      Lobelius. Met de drie eerstgenoemde Duitse
      boeken is feitelijk Dioscuridus ter zijde
      geschoven en heeft de op de inheemse flora
      gebaseerde volksgeneeskunde de leidende
      positie overgenomen.</p>
      <hr>
      <p>Na de renaissance treedt zowel verbreding
      als verdieping van de botanische kennis op;
      verbreding in die zin dat een steeds groter
      deel van de wereldflora bekend raakte,
      verdieping waar ook in toenemende mate
      aandacht werd besteed aan morfologie,
      anatomie, fysiologie, genetica enzovoorts.
      Voor de presentatie is voor de periode na
      1600 gekozen voor de verbreding van kennis.
      Naast het feit dat dit de mooiste boeken
      oplevert is een belangrijke reden voor deze
      keuze dat Nederland dank zij de activiteiten
      van de Oost- en West-Indische Compagnie
      aanzienlijk bijgedragen heeft tot de
      groeiende kennis van de flora van vooral
      Zuid-Amerika, Zuid-Afrika, Zuid- en
      Zuidoost-Azië en Japan (zie nummer <a href="../objectbeschrijvingen/object102.html">102</a>,
      <a href="../objectbeschrijvingen/object103.html">103</a>,
      <a href="../objectbeschrijvingen/object104.html">104</a>,
      <a href="../objectbeschrijvingen/object105.html">105</a>).</p>
      <hr>
      <p><strong>Literatuur</strong>
      <ul>
        <li>H.C.D. de Wit, <i>Ontwikkelingsgeschiedenis
          van de biologie</i>. Dl. I. Wageningen
          1982.</li>
      </ul>
        	<table border="0" cellspacing="0" cellpadding="0">
        	<tr>
        		<td colspan="2"><img src="../../images/shim.gif" height="20" width="1" border="0"></td>
        	</tr>
        	<tr>
        		<td bgcolor="#002E65" colspan="2"><img src="../../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="#top" class="hornav">top pagina</a></td>
        	</tr>
        	<tr>
        		<td colspan="2"><img src="../../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</htmll>

