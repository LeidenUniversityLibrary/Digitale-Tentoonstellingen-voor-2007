<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>Goed Gezien: krijgsbedrijf</title>
<!--- stylesheet --->
<link rel="STYLESHEET" type="text/css" href="../../css/style.css">
<link rel="STYLESHEET" type="text/css" href="../../css/default.css">
<script language="JavaScript" src="../../js/index.js"></script>
<script language="JavaScript" src="../../js/browser_stylesheet.js"></script>
<script language="JavaScript" src="../../js/printbug.js"></script>
<script language="JavaScript" src="../../js/functiondetect.js"></script>




</head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">





<table width="480" border="0" cellspacing="0" cellpadding="0">
<tr>
    <td class="small">
        <a href="http://www.bibliotheek.universiteitleiden.nl" class="small" target="_top">Bibliotheken</a>
		<img border="0" src="../../images/slash.jpg" width="3" height="8">
		<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
		<img border="0" src="../../images/slash.jpg" width="3" height="8">
		<a href="../../goedgezien/" class="small" target="_top">Goed Gezien</a>
        <img border="0" src="../../images/slash.jpg" width="3" height="8"> Het krijgsbedrijf</td>
</tr>
<tr>
  <td class="small"><BR>
  </td>
</tr>


  <tr>
    <td>
      <!--- INHOUD --->
      <a name="top"></a>

      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<div class="hoofdstuk">Het krijgsbedrijf</div>
      <strong>M.E.H.N. Mout</strong>
      <blockquote>
        <p>‘Intussen ondervonden de beide legers
        op de kust, zolang de slag op zee nog
        onbeslist bleef, grote spanning en
        psychische onzekerheid. De inheemsen
        hunkerden naar de overwinning die hun roem
        nog zou vergroten, de aanvallers vreesden,
        dat hun lot nog droeviger zou worden dan
        het al was. Voor de Atheners hing immers
        alles van hun vloot af, daarom was hun
        angst voor de toekomst ongeëvenaard groot
        en door het wisselvallig karakter van wat
        zich voor hun ogen voltrok, konden zij
        niet anders dan een wisselende indruk van
        de zeeslag krijgen vanaf hun positie op de
        kust. Het schouwspel was vlak voor hen,
        maar ze keken niet allen tegelijk naar
        hetzelfde punt. Zij die ergens hun eigen
        mensen aan de winnende hand zagen, vatten
        moed en begonnen de goden te smeken hun
        deze kans op redding niet te ontnemen Maar
        anderen zagen juist een nederlaag en zij
        jammerden en schreeuwden, meer nog
        verslagen door wat zij voor hun ogen zagen
        gebeuren dan degenen die zelf aan het
        gevecht deelnamen. Weer anderen die juist
        de blik gericht hadden op een scène waar
        de strijd nog onbeslist was, verkeerden
        door deze aanhoudende onzekerheid in een
        afschuwelijke staat, zodat zelfs de
        bewegingen van hun lichamen in doodsangst
        hun hoop of wanhoop weerspiegelden, want
        steeds waren zij op de rand van redding of
        ondergang ‘ (Vertaling J.W. Barnard,
        1963.)</p>
      </blockquote>
      <p>Thucydides’ beschrijving van een
      beslissende episode uit de voor de Atheners
      rampzalig verlopen Siciliaanse veldtocht
      (415-413 v.Chr.) geeft aanleiding het
      vraagstuk van waarneming en beschrijving van
      eigentijdse gebeurtenissen aan de orde te
      stellen. Thucydides laat zien, dat een
      zelfde gebeurtenis -- in dit geval een
      zeeslag -- door verschillende mensen op zeer
      verschillende manieren kan worden
      waargenomen en beleefd. Nu is deze
      kentheoretische constatering op zichzelf
      natuurlijk niet zo bijzonder. Wel
      opmerkelijk is, dat de grote Griekse
      geschiedschrijver in bovenstaand fragment
      uit zijn geschiedenis van de Peloponnesische
      oorlog zo’n aandacht geeft aan dit
      verschijnsel, dat ook voor de historiografie
      van betekenis is. Want als gebeurtenissen op
      verschillende wijzen waargenomen kunnen
      worden, kunnen zij ook op verschillende
      wijzen beschreven en in beeld gebracht
      worden.</p>
      <p>Het punt dat Thucydides in zijn tekst
      eigenlijk aan de orde stelt is het beeld van
      de oorlog. Hij schildert de verwarring en
      het drama van de strijd, de hevigheid der
      emoties die bij de toeschouwers worden
      opgewekt. Oorlog oefent nu eenmaal een grote
      fascinatie op de mens uit, getuige de
      frequentie waarmee hij als thema opduikt in
      literatuur en beeldende kunst. En wat de
      geschiedschrijving betreft: ‘The ordinary
      theme and argument of history is war’,
      betoogde Sir Walter Raleigh aan het eind van
      de zestiende eeuw, en terecht. De uitspraak
      gaat op voor een zeer groot deel van de
      historiografie tot aan de opkomst van de
      moderne geschiedbeoefening in de negentiende
      eeuw. Ook daarna is de gedachte, dat oorlog
      het ware onderwerp voor de historicus is,
      nog geenszins uitgestorven.</p>
      <p>Strijd, oorlog en krijgsgewoel zijn
      aspecten van een onalledaagse, verhevigde
      werkelijkheid; zij behoren bij Huizinga’s
      uitspraken over ‘s levens felheid, met de
      ‘geur van bloed en rozen dooreen’. Voor
      Burckhardt was oorlog verbonden met de
      crises die hij in de geschiedenis zag
      optreden, uitdrukking van ‘der verbotene
      Einzelegoismus und der erlaubte
      Gesammtegoismus’ Hij zag de oorlog in de
      loop der tijd verschillende gedaantes
      aannemen: de oorlog als ware crisis tijdens
      de volksverhuizingen, een klimaat van
      eindeloze veten in de middeleeuwen en de
      ‘disciplinirte Cabinetskrieg’ in de
      zeventiende en achttiende eeuw. In al zijn
      gedaantes is de oorlog in woord en beeld
      gevat. Beperken wij ons tot het
      beeldmateriaal -- door de historicus vaak
      ten gunste van het schriftelijk materiaal
      verwaarloosd. Daar is door de eeuwen heen de
      verscheidenheid aan vorm en thematiek enorm:
      van afbeeldingen met vorsten op hun
      strijdwagens (afbeelding <a href="../fotos/content.html#31">31</a>)
      tot foto’s van slagvelden van onze tijd.
      Al dergelijke beelden herinneren ons aan de
      belangrijke plaats die oorlog in de
      geschiedenis inneemt: de wereld een
      strijdtoneel. In deze presentatie worden
      afbeeldingen getoond van oorlogshandelingen,
      afkomstig uit een beperkt cultuurgebied,
      namelijk Europa, en uit een beperkte
      periode, namelijk ruwweg de tiende tot en
      met de achttiende eeuw.</p>
      <hr>
      <p>Een van de vele middeleeuwse oorlogsscènes
      in beeld gebracht staat op het befaamde
      tapijt van Bayeux (circa 1080): de slag bij
      Hastings (1066) (afbeelding <a href="../fotos/content.html#32">32</a>).
      Het tafereel herinnert de historicus eraan
      dat er een dergelijke slag is geweest; de
      beschouwer zal echter niet aannemen, dat het
      bij Hastings inderdaad zo toeging als hier
      afgebeeld. De maker van het tapijt gaf een
      gestileerde versie van de gebeurtenis, zijn
      kunstwerk werd bepaald door zijn artistieke
      en technische mogelijkheden en doeleinden.
      Geen beschouwer, zo merkt de kunsthistoricus
      Gombrich op, zal denken dat de bomen bij
      Hastings eruit zagen als dwergpalmen. Dat
      die bomen zo en niet anders werden
      afgebeeld, hangt eerder samen met de
      beheersing door de kunstenaar van de
      vormentaal van het in de elfde eeuw zo
      belangrijke ornament: met die vormentaal als
      uitgangspunt schiep hij zijn bomen. De
      strijders zijn te herkennen aan hun kleding,
      wapens en paarden, en bovendien wordt het
      allemaal nog eens in een korte Latijnse
      tekst uitgelegd. Met een realistische
      werkelijkheid, een afbeelding van een
      gebeurtenis ‘wie es eigentlich gewesen’,
      heeft de scène van de slag bij Hastings op
      het tapijt van Bayeux dus weinig te maken.
      Dat geldt ook voor de strijdtaferelen in
      middeleeuwse verluchte handschriften: de
      ruiterveldslag in het laat-Karolingische
      manuscript uit het klooster St. Gallen bij
      voorbeeld, met zijn overtuigende dynamiek
      van ruiters in volle galop en de
      tegenstelling tussen die bewegende ruiters
      en de gevallenen op de voorgrond (zie nummer
      <a href="../objectbeschrijvingen/object106.html">106</a>).
      De literaire en historische werken uit de
      middeleeuwen bevatten een overstelpende
      hoeveelheid illuminaties met oorlog en
      strijd als thema. Krijgshandelingen van
      allerlei aard konden worden afgebeeld bij
      wereldgeschiedenissen, kronieken (vooral ook
      van de kruistochten), vorstenbiografieën,
      epen en romans.</p>
      <p>Het ridder- en vorstengevecht was en
      bleef een veel afgebeeld thema, vooral in de
      hoge middeleeuwen waarin het ridderideaal
      een grote rol speelde in het geestelijke en
      literaire leven (zie nummer <a href="../objectbeschrijvingen/object107.html">107</a>,
      <a href="../objectbeschrijvingen/object108.html">108</a>,
      <a href="../objectbeschrijvingen/object109.html">109</a>).
      Daarbij moet het woord van Huizinga niet
      worden vergeten: ‘Overal steekt de leugen
      door de gaten van het ridderlijke
      staatsie-kleed’. De werkelijkheid was
      anders dan het op de miniaturen afgebeelde
      en gestileerde ideaal. De kroniekschrijvers
      die bij het schrijven van hun werken zeiden
      uit te gaan van dit ridderideaal, zoals
      Monstrelet (zie nummer <a href="../objectbeschrijvingen/object110.html">110</a>),
      konden dit maar moeilijk volhouden -- al die
      aandacht voor edele wapenfeiten en
      ridderdeugd was niet meer dan een vernis
      over een rauwe werkelijkheid. ‘Het is
      alsof de geest van deze schrijvers’, zegt
      Huizinga, ‘... de ridderlijke fictie
      aanwendt als een correctief op de
      onbegrijpelijkheid, die hun tijd voor hen
      had. Het was de enige vorm, waarin zij hun
      tijd konden begrijpen. In de werkelijkheid
      waren zoowel de oorlogen als de staatkunde
      van hun tijd uiterst vormloos, schijnbaar
      onsamenhangend. De krijg doorgaans een
      chronisch proces van geïsoleerde
      strooptochten over een groot gebied
      verspreid ...’ Hoe dicht is Huizinga hier
      niet bij Burckhardts visie op de oorlog in
      de middeleeuwen als een reeks eindeloze
      veten.</p>
      <p>Huizinga’s oordeel over de Franse
      kroniekschrijvers als Monstrelet, Froissart
      en Olivier de la Marche was streng,
      misschien te streng. ‘De geschiedenis
      verdort tot een relaas van schoone of
      schijnschoone wapenfeiten en solemneele
      staatshandelingen.’ De miniatuur bij het
      Monstrelet-handschrift (zie nummer <a href="../objectbeschrijvingen/object110.html">110</a>)
      toont inderdaad een geïdealiseerd beeld van
      de ontmoeting van twee legers bij de slag
      bij Azincourt (1415). De legeraanvoerders
      rijden op elkaar toe, terwijl op de
      voorgrond de voetknechten al zijn begonnen
      elkaar een kopje kleiner te maken. Ofschoon
      dood en geweld wel degelijk worden
      afgebeeld, blijft het fleurig en kleurig,
      aangenaam voor het oog, een artistieke
      prestatie van hoog gehalte waarin hoofse
      strijd wordt beklemtoond en het
      doodsgereutel wordt ontkend. De gestileerde
      weergave van riddergevechten en veldslagen
      verdwijnt geenszins bij de opkomst van het
      gedrukte boek. De illustraties in een
      befaamd historisch werk uit het tweede
      decennium van de zestiende eeuw -- de
      Hollandse <i>Divisiekroniek</i> van
      Cornelius Aurelius (zie nummer <a href="../objectbeschrijvingen/object111.html">111</a>)
      -- sluiten nog geheel aan bij de
      middeleeuwse traditie. De verraderlijke dood
      van graaf Floris IV van Holland (1222-1234)
      tijdens een Frans toernooi ziet er qua vorm
      in boekdruk niet veel anders uit dan hij in
      manuscript zou hebben gedaan, al is er
      natuurlijk een groot verschil in techniek:
      de illuminatie is vervangen door de
      houtsnede. Zelfs wanneer het gaat om het
      weergeven van een gevecht tussen Spanjaarden
      en Indianen in de Nieuwe Wereld -- in een
      aan het eind van de zestiende eeuw in het
      Latijn vertaalde en in Frankfurt uitgegeven
      editie van Girolamo Benzoni’s beroemde <i>Historia
      del mondo nuovo</i> (zie nummer <a href="../objectbeschrijvingen/object113.html">113</a>)
      -- zien de Spanjaarden eruit als ridders.</p>
      <hr>
      <p>De verspreiding van de boekdrukkunst in
      de loop van de tweede helft van de
      vijftiende en het begin van de zestiende
      eeuw betekende een omwenteling in allerlei
      opzichten, zeker ook op het gebied van de
      nieuwsvoorziening omtrent de oorlogen van
      die tijd. Voor informatie en vorming van de
      publieke opinie werden gedrukte
      nieuwstijdingen, nieuwskaarten en
      historieprenten zeer belangrijk. De
      nieuwstijdingen, voorlopers van de geregelde
      couranten -- die pas in de eerste helft van
      de zeventiende eeuw zouden verschijnen --
      bevatten actuele berichten. In vele gevallen
      echter werden deze vermengd met andere
      elementen: propaganda, afkondiging van
      overheidsmaatregelen, geschiedschrijving,
      profetie bij voorbeeld. Ook in nieuwskaarten
      en historieprenten ging het lang niet altijd
      om zuivere informatie -- met name het
      propagandistische element kon daar vrij
      sterk zijn. Het kon bij voorbeeld tot
      uitdrukking worden gebracht in de
      begeleidende tekst (vaak in versvorm) of in
      allegorische elementen in de voorstelling.
      Zo duidt de positie van keizer Karel V op
      zijn troon, met ter weerszijden drie
      vorsten, op de eerste historieprent van een
      reeks van twaalf over de overwinningen van
      de keizer, op Karels verheven macht
      (afbeelding <a href="../fotos/content.html#33">33</a>).
      Ook de andere historieprenten in deze reeks
      maken in beeld en woord duidelijk, dat het
      hier gaat om de verheerlijking van de
      militaire overwinningen van Karel V tussen
      1525 en 1547 (afbeelding <a href="../fotos/content.html#34">34</a>).
      Een verheerlijking, overigens, die aan het
      brein van de makers (Maarten van Heemskerck
      en Dirck Volkertsz Coornhert) en de uitgever
      (Hieronymus Cock) was ontsproten omdat ze
      daar brood in zagen, niet omdat het hun door
      de overheid zou zijn voorgeschreven.</p>
      <p>Toch werden er ook al vroeg nieuwskaarten
      en historieprenten vervaardigd die tot doel
      hadden de gebeurtenis van een veldtocht, een
      belegering of een overwinning zo droog
      mogelijk weer te geven. Een prachtig
      voorbeeld van zo’n vroege nieuwskaart,
      waarin grote aandacht is besteed aan het
      geografisch detail en aan het verloop van de
      militaire operaties, is de zesbladige kaart
      van de oorlog van keizer Maximiliaan I met
      de Zwitsers (1499) (afbeelding <a href="../fotos/content.html#35">35</a>).
      Vooral Italiaanse drukkers brachten
      gedurende de zestiende eeuw losse kaarten op
      de markt die oorlogshandelingen tot
      onderwerp hadden en de beschouwer zo goed
      mogelijk trachtten te informeren.</p>
      <p>Het drukken en uitgeven van dergelijk
      werk was in de zestiende eeuw een lucratieve
      bezigheid waar vele grote en kleine
      drukkers-uitgevers -- die vaak tevens
      boekhandelaar waren -- zich op wierpen. Er
      was veel belangstelling bij het publiek voor
      alles wat nieuws en informatie over de
      gebeurtenissen van de eigen tijd bracht. Ook
      was het niet moeilijk om aan beeld- en
      kaartmateriaal en aan bijbehorende teksten
      te komen in een tijd, waarin weliswaar
      drukkersprivileges bestonden, maar deze nog
      geen echte bescherming van het copyright
      boden. Het publiek, nog niet zo verwend met
      informatie en niet altijd in staat daarbij
      het kaf van het koren te scheiden, kreeg
      soms oud nieuws voorgeschoteld in de vorm
      van een bijgewerkte herdruk van een soms
      jaren oude nieuwstijding. Moest daarbij een
      oorlogshandeling worden afgebeeld, dan deed
      de drukker een greep in zijn voorraad
      houtsneden en nam eenvoudig een stereotiep
      plaatje op dat ‘een’ veldtocht,
      ‘een’ slag, ‘een’ schermutseling
      voorstelde (afbeelding <a href="../fotos/content.html#36">36</a>).
      De oplagen van nieuwsbrieven, nieuwskaarten
      en dergelijke zijn eigenlijk nauwelijks te
      achterhalen en schijnen te hebben gevarieerd
      tussen de honderd en duizend of zelfs meer
      exemplaren. De prijs schommelde navenant:
      een goedkoop uitgevoerde nieuwstijding met
      een stereotiepe houtsnede had een lagere
      prijs dan een welverzorgde historieprent,
      gemaakt door een gerenommeerd kunstenaar.</p>
      <p>Nieuwstijdingen kan men lezen of horen
      lezen, nieuwskaarten en historieprenten kan
      men bekijken. Om van de laatste twee genres
      naar behoren te kunnen genieten, is het wel
      zaak kennis te nemen van de ook daar vaak
      belangrijke tekst: bijschriften die
      duidelijk maken wat eigenlijk het onderwerp
      is, en eventueel explicerende teksten in
      proza of poëzie. Daaruit volgt dat
      nieuwskaarten en historieprenten, ondanks
      hun pictorale vorm, toch vooral bestemd
      waren voor een publiek dat niet alleen
      belangstelling had voor de politieke en
      militaire gebeurtenissen van de eigen tijd,
      maar dat ook min of meer geletterd was -- en
      geld overhad voor die kaarten en prenten.</p>
      <p>Al dit drukwerk werd op allerlei plaatsen
      aan de man gebracht, in boekwinkels, op
      markten, in herbergen, op straat bij de
      kerkdeur, het stadhuis of de school. In de
      zeventiende eeuw kende men in sommige
      Hollandse steden zelfs aparte winkeltjes
      voor nieuwsdrukwerk, zoals dat van Pieter
      Hussen op het Binnenhof. Men vraagt zich af
      of het misschien ook direct werd gelezen,
      voorgelezen en bekeken op de plaatsen waar
      het werd gekocht. Gezien de hoeveelheid die
      ervan, vooral uit de zeventiende en
      achttiende eeuw, bewaard is gebleven zou men
      misschien kunnen menen dat het, duurder en
      fraaier dan een moderne krant, toch als iets
      bijzonders werd beschouwd, dat zorgvuldig
      werd bestudeerd, besproken misschien, en
      bewaard. Helaas is er weinig bekend over de
      wijze waarop het publiek omging met
      nieuwsdrukwerk, welke reacties het opriep en
      wat het publiek er nu precies van begreep en
      onthield.</p>
      <p>In de Nederlanden en later in de
      Republiek genoten losse prenten en kaarten
      alsmede geïllustreerde boekwerken met de
      geschiedenis van de Nederlandse Opstand als
      onderwerp grote populariteit. Zeer bekend
      zijn de historieprenten van Frans Hogenberg
      (zie nummer <a href="../objectbeschrijvingen/object114.html">114</a>).
      Hij en zijn nakomelingen vervaardigden
      honderden prenten, historische
      gebeurtenissen uit het tijdvak 1530-1630
      voorstellende. Frans Hogenberg ontvluchtte
      aan het begin van de Nederlandse Opstand
      zijn vaderland, waarschijnlijk om
      godsdienstige redenen. Vanaf 1570 was hij te
      Keulen gevestigd, waar hij omstreeks 1590
      stierf. Hij vervaardigde daar voornamelijk
      kaarten, onder andere voor het beroemde werk
      <i>Theatrum orbis terrarum</i> uit 1570 van
      de geograaf Abraham Ortelius, stadsgezichten
      en plattegronden voor zijn eigen uitgave
      (samen met Georgius Braun) <i>Civitates
      orbis terrarum,</i> die verscheen tussen
      1572 en 1618, en historieprenten. Deze
      laatste bracht hij eerst uit in kleine
      series, die na verloop van tijd werden
      herdrukt en samengevoegd tot grotere reeksen
      prenten. Het is heel moeilijk, zo niet
      onmogelijk, de prenten precies te dateren en
      de volgorde van hun verschijning precies
      vast te stellen.</p>
      <p>Het publiek voor de historieprenten vond
      Hogenberg bepaald niet alleen in de
      Nederlanden, maar vooral ook in het Duitse
      Rijk en in Frankrijk. De verklarende teksten
      bij de prenten waren meestal in het Duits of
      in het Frans gesteld. De afgebeelde
      gebeurtenissen hadden meestal te maken met
      de ontwikkelingen in de Nederlandse Opstand
      (tot 1587), maar er zijn ook prenten over
      andere onderwerpen bekend. Zo bestaat er een
      reeks over de Franse godsdienstoorlogen
      (1559-1573). Met de prent met de Armada (zie
      nummer <a href="../objectbeschrijvingen/object114.html">114</a>)
      reageerde Hogenberg op een politieke
      gebeurtenis van waarlijk Europese dimensie.
      Zijn historieprenten waren zo populair dat
      zij vaak werden overgenomen in andere
      werken. Veel prenten over de Nederlandse
      Opstand zijn bij voorbeeld te vinden in de
      verschillende edities van Michael Aitsingers
      geschiedwerk <i>De leone Belgico</i> (tussen
      1583 en 1605) en in Willem Baudarts <i>De
      Nassausche oorlogen</i> uit 1615.</p>
      <p>Het is natuurlijk de vraag, hoe Hogenberg
      bij het maken van zijn historieprenten te
      werk ging: op welke gegevens baseerde hij
      ze? Het is niet uitgesloten, maar wel
      onwaarschijnlijk, dat hij de beschikking had
      over schetsen van mensen die ‘erbij
      geweest waren’. Veel aannemelijker is het,
      dat er werd gewerkt naar informatie uit
      nieuwstijdingen en misschien naar mondeling
      gegeven inlichtingen. Hogenberg gaf zich in
      ieder geval moeite details als
      stadsgezichten, het uiterlijk van bekende
      personages uit het politieke en militaire
      leven, kleding en wapenrusting en dergelijke
      zo getrouw mogelijk weer te geven. Daarom is
      zijn werk toch een belangrijke bron voor
      onze kennis van de geschiedenis van de
      Nederlandse Opstand, ook al hebben de
      gebeurtenissen zich misschien niet precies
      zo afgespeeld als afgebeeld op zijn
      historieprenten.</p>
      <p>De populariteit van historieprenten en
      krijgskundige nieuwskaarten, soms in
      combinatie met uitvoerige teksten, nam in de
      zeventiende- en achttiende-eeuwse Republiek
      der Verenigde Provinciën gigantische
      proporties aan. Het publiek wilde goed geïnformeerd
      worden over spectaculaire
      oorlogshandelingen, op de prenten en kaarten
      moest veel actie te zien zijn en ook van de
      afbeelding van gruwelen was men niet afkerig
      Aan het begin van de zeventiende eeuw
      stonden bij voorbeeld de veldtochten van
      prins Maurits, waardoor het grondgebied van
      de jonge Republiek werd vastgelegd en
      beveiligd, zeer in de belangstelling.
      Maurits zelf werd ook vaak afgebeeld als
      veldheer, met op de achtergrond zijn
      overwinningen (afbeelding <a href="../fotos/content.html#37">37</a>).
      De prenten en kaarten ontwikkelden zich tot
      ware prachtstukken: groot van formaat,
      graveertechnisch en artistiek van hoog
      niveau. Men vindt ze in -- ook in de tijd
      zelf al kostbare -- werken van contemporaine
      historici als Jan Jansz Orlers’ <i>Beschrijvinghe
      van alle victoriën van Maurits,</i> en als
      losse uitgaven. Een zeer fraai voorbeeld is
      de afbeelding van de slag bij Nieuwpoort
      door Van Berckenrode (zie nummer <a href="../objectbeschrijvingen/object117.html">117</a>).
      Daarnaast waren er echter ook minder
      kostbare en kleinere atlasjes en andere
      werken op de markt met kaarten en prenten
      van mindere kwaliteit. Aparte genres waren
      kaarten van belegeringen (zie nummer <a href="../objectbeschrijvingen/object118.html">118</a>),
      topografisch vaak zeer nauwkeurig en veelal
      voorzien van een uitvoerige explicerende
      tekst, en afbeeldingen van zeeslagen of
      oorlogsvloten (zie nummer <a href="../objectbeschrijvingen/object113.html">113</a>
      en <a href="../objectbeschrijvingen/object120.html">120</a>).
      Specialist in krijgskundige kaarten en
      vooral in belegeringen was bij voorbeeld de
      Amsterdamse drukker-uitgever Claes Jansz
      Visscher (zie nummer <a href="../objectbeschrijvingen/object118.html">118</a>).
      Kunstenaars die zich veel bezighielden met
      het vervaardigen van dergelijk werk waren
      bij voorbeeld Romeyn de Hooghe (zie nummer <a href="../objectbeschrijvingen/object119.html">119</a>)
      en Jan Luyken.</p>
      <p>De Republiek der Verenigde Provinciën
      was, zoals bekend, gedurende de zeventiende
      en achttiende eeuw een centrum van de
      boekdrukkunst en van de nieuwsvoorziening
      voor heel Europa. Het is daarom niet
      verwonderlijk, dat vele drukkers hun
      krachten wijdden aan de verbeelding van
      oorlog en strijd, waaraan hun eigen tijd zo
      rijk was. Zij konden rekenen op een goede
      afzet bij een publiek dat grote
      belangstelling had voor de meer sensationele
      gebeurtenissen van die dagen en bereid was
      te betalen voor kwaliteit -- want kwaliteit
      hadden ze, die historie-prenten en -kaarten
      van Nederlandse drukkers ten tijde van de
      Republiek.</p>
      <hr>
      <p><strong>Literatuur</strong>
      <ul>
        <li>F. Muller, <i>De Nederlandsche
          geschiedenis in platen. Beredeneerde
          beschrijving van Nederlandsche
          historieplaten, zinneprenten en
          historische kaarten</i>. Amsterdam
          1863-1882. 4 dln.
        <li>H. van de Waal, <i>Drie eeuwen
          vaderlandsche geschieduitbeelding,
          1500-1800. Een iconologische studie.</i>
          ’s-Gravenhage 1952. 2 dln.
        <li>C. Koeman, ‘Krijgsgeschiedkundige
          kaarten’, in: <i>Armamentaria</i>, 8
          (1973), p. 27-41.
        <li>F. Hogenberg, D<i>e 80-jarige oorlog
          in prenten</i>. Met een inl. van L.
          Voet. ’s-Gravenhage 1977.
        <li>A.G.G.M. Eyffinger, <i>Grotius poeta.
          Aspecten van Hugo Grotius’
          dichterschap.</i> [‘s-Gravenhage
          1981].
        <li>Otto Pächt, <i>Buchmalerei des
          Mittelalters. Eine Einführung.</i> München
          1984.</li>
      </ul>
        	<table border="0" cellspacing="0" cellpadding="0">
        	<tr>
        		<td colspan="2"><img src="../../images/shim.gif" height="20" width="1" border="0"></td>
        	</tr>
        	<tr>
        		<td bgcolor="#002E65" colspan="2"><img src="../../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="#top" class="hornav">top pagina</a></td>
        	</tr>
        	<tr>
        		<td colspan="2"><img src="../../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</html>

