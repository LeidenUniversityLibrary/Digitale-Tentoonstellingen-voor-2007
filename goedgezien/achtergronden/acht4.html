<!DOCTYPE htmlL PUBLIC "-//W3C//DTD htmlL 4.0 Transitional//EN">

<htmll>
<head>
	<title>Goed Gezien: de mens</title>
<!--- stylesheet --->
<link rel="STYLESHEET" type="text/css" href="../../css/style.css">
<link rel="STYLESHEET" type="text/css" href="../../css/default.css">
<script language="JavaScript" src="../../js/index.js"></script>
<script language="JavaScript" src="../../js/browser_stylesheet.js"></script>
<script language="JavaScript" src="../../js/printbug.js"></script>
<script language="JavaScript" src="../../js/functiondetect.js"></script>




</head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">





<table width="480" border="0" cellspacing="0" cellpadding="0">
<tr>
    <td class="small">
        <a href="http://www.bibliotheek.universiteitleiden.nl" class="small" target="_top">Bibliotheken</a>
		<img border="0" src="../../images/slash.jpg" width="3" height="8">
		<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
		<img border="0" src="../../images/slash.jpg" width="3" height="8">
		<a href="../../goedgezien/" class="small" target="_top">Goed Gezien</a>
        <img border="0" src="../../images/slash.jpg" width="3" height="8"> De mens</td>
</tr>
<tr>
  <td class="small"><BR>
  </td>
</tr>


  <tr>
    <td>
      <!--- INHOUD --->
      <a name="top"></a>

      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<div class="hoofdstuk">De mens</div>
        	<div class="subparagraaf">
              <p>&nbsp;</div>
      <strong>A.M. Luyendijk-Elshout</strong>
      <p>Elke cultuur en elk tijdperk in de
      geschiedenis van de mensheid is gekenmerkt
      door een eigen opvatting van het menselijk
      lichaam, voor zowel de vorm als de functie.
      Het vastleggen van dit lichaam in woord en
      beeld had een kunstzinnige en een
      geneeskundige betekenis.</p>
      <p>Vóór 1600 was er van systematisch
      onderzoek van dit lichaam, met het doel bouw
      en onderlinge samenhang van de organen te
      leren kennen, nauwelijks sprake. In de
      meeste culturen, ook in de Westerse, had de
      arts slechts zijdelingse belangstelling voor
      de bouw der organen. Veeleer werd het
      lichaam gezien als een uitdrukking van het
      wereldbeeld, waarmee hij vertrouwd was. De
      arts voorzag dat lichaam van tekens, die
      voor diagnose van ziekten en wondbehandeling
      van belang waren. Daarnaast hadden zowel
      artsen als leken kennis van de inwendige
      delen van mensen en dieren. Verwondingen op
      de slagvelden, bevallingen en offeranden
      brachten vertrouwdheid mee met bloed en de
      aanwezigheid van een aantal belangrijke
      organen zoals de lever en het hart.
      Vermoedelijk hebben de oudste afbeeldingen
      van anatomische aard dan ook op onderdelen
      van het menselijk lichaam betrekking. Karl
      Sudhoff (1853-1938), de Duitse medische
      historicus, heeft aan het begin van de
      twintigste eeuw een onderzoek ingesteld naar
      anatomische afbeeldingen in oude
      handschriften. Daaruit kwam de beroemde
      ‘serie van vijf’ te voorschijn, vijf
      menselijke figuren waarvan de buik- en
      borstholte zijn geopend. De figuren zijn
      afgebeeld met opgetrokken knieën, alsof
      armen en benen met een touwtje konden worden
      bewogen. Zij doen sterk aan
      harlekijn-achtige trekpoppen denken
      (afbeelding <a href="../fotos/content.html#19">19</a>).
      ledere trekpop verbeeldt een systeem van het
      menselijk lichaam: de slagaderen met het
      hart, de aderen met de lever- en
      buikingewanden, de botten, de pezen en
      zenuwen, en de ‘lacerti’ (spieren), het
      spierstelsel.</p>
      <p>Deze trekpoppen zijn ook gebruikt als
      schema voor handelingen die de artsen
      moesten verrichten, zoals aderlaten, of voor
      de aanduiding van de zetel van ziekten. Men
      kende ‘ziektevrouwen’ en
      ‘ziektemannen’, figuren, die in
      middeleeuwse handschriften te vinden zijn.
      Bij de ‘ziekte-vrouw’ werd ook de
      baarmoeder aangegeven, soms met een embryo
      erin. Er werd niet gelet op de juiste plaats
      of juiste vorm. De baarmoeder kon ook
      afgebeeld worden met zeven kamers, zoals de
      arts Alexander Trallianus, die leefde in de
      zesde eeuw na Christus, had geleerd.</p>
      <p>Ook in andere culturen stond men
      onverschillig tegenover de vorm en de
      begrenzing van de menselijke organen. Voor
      diverse artsen gold geneeskunde als een
      regeling van de energie in het lichaam, dat
      in harmonie moest zijn met de kosmos. De
      regeling van de energiestromingen kon worden
      uitgevoerd met behulp van acupunctuur.
      Afbeeldingen van het lichaam waarop
      verbindingen tussen de punten van de
      acupunctuur staan aangegeven, hebben nimmer
      betrekking op een anatomische werkelijkheid.
      Het zijn slechts hulpmiddelen voor de arts,
      evenals de Westerse aderlaat-prenten of
      wondenmannetjes. De anatomie is meer
      allegorisch dan morfologisch. Ook in de
      Arabische geneeskunde werd het lichaam niet
      geëxploreerd om de vorm ervan te leren
      kennen. De islam verbood het afbeelden van
      mensen en dieren, zodat we vanuit de
      Arabische landen weinig anatomische
      tekeningen kennen. Wel waren de Arabieren
      zeer bedreven in het verrichten van
      heelkundige ingrepen. Albucasis, een beroemd
      chirurg, die omtrent het jaar 1000 in
      Andalusië praktiseerde, heeft instrumenten
      afgebeeld die voor verschillende ingrepen
      konden worden gebruikt, zelfs voor
      schedelboringen en operaties van blaasstenen
      en fistels. Ook brandijzers, die werden
      toegepast om bloedingen te stelpen, zijn in
      de manuscripten opgenomen (zie nummer <a href="../objectbeschrijvingen/object067.html" target="content">67</a>).
      Zij zijn ook te vinden in een handschrift
      van de Vlaamse meester Jan Yperman (zie
      nummer <a href="../objectbeschrijvingen/object068.html" target="content">68</a>).
      In de chirurgische manuscripten zal men
      weinig allegorische voorstellingen
      aantreffen. De heelmeesters waren mannen van
      de praktijk, hun leermeesters waren mannen
      van ervaring zoals Galenus en Albucasis. Het
      ging Yperman erom om bloedingen te stelpen,
      wonden te verzorgen, zonodig blaasstenen te
      verwijderen of een schedel te trepaneren.</p>
      <p>Geheel anders stond het met de anatomie.
      Tot een systematische kennis kwam het niet.
      Het christendom was nu eenmaal terughoudend
      jegens lijkopeningen en het manipuleren van
      lichaamsdelen. De illustraties in de oudste
      handschriften brengen dan ook eerder het
      medisch handelen dan de anatomie in beeld.
      Hiertoe behoren de 'actiescènes' in de <em>Chirurgia</em>
      van de Italiaanse heelmeester Teodorico, die
      in 1266 in Ravenna (Cervia) praktiseerde
      (zie nummer <a href="../objectbeschrijvingen/object069.html" target="content">69</a>).
      Ze tonen eenvoudige heelkundige handelingen,
      zoals het zetten van ontwrichte ledematen of
      de incisie van gezwellen, en de behandeling
      van fistels is illustratief afgebeeld. Het
      is een fraaie weergave van heelkundig
      handelen, maar zonder didactische waarde.
      Dat laatste geldt ook voor de dertien
      miniaturen van Henri de Mondeville
      (1260-1320), een van de eerste hoogleraren
      in de anatomie aan de universiteit van
      Montpellier. Maar zijn illustraties zijn wel
      bedoeld als een toelichting op de anatomie
      van het menselijk lichaam (afbeelding <a href="../fotos/content.html#20">20</a>).
      De figuren, die tegen een gedecoreerde
      achtergrond zijn afgebeeld, zijn meestal
      staande gestalten met een ruitvormig
      geopende buik- en borstholte. In
      tegenstelling tot de 'serie van vijf', de
      houterige trekpoppen, staan zij er losjes en
      elegant bij. Het merkwaardige van deze
      gestalten is dat hun weke delen gedroogd
      zijn en dat de contouren van het lichaam
      donker zijn. Deze 'vel over been' figuuren,
      ook wel 'lemuren' genoemd, treft men veel
      aan in laat-middeleeuwse voorstellingen van
      anatomische secties of afbeeldingen van de
      confrontatie van een levende met zijn eigen
      dode lichaam. Daarnaast komt ook de
      zogenaamde 'putrifié' voor, een rottend
      lichaam, dat meer thuis hoort in de
      allegorie van de dood, zoals de dodendansen
      in bij voorbeeld Harman Schedels <em>Weltkronik</em>
      uit 1493 (afbeelding <a href="../fotos/content.html#21">21</a>,
      zie nummer <a href="../objectbeschrijvingen/object054.html">54</a>),
      dan in de geneeskunde. Noch in de 'lemuur',
      noch in de trekpop, laat staan in de
      'putrifié' kan men enige duidelijke
      weergave van een naar de natuur getekend
      onderdeel van het menselijk lichaam
      aantreffen.</p>
      <p>Dit geldt ook voor ziektefiguren en
      wondmannen die men tot ver in de renaissance
      kon aantreffen in boekjes voor de arts of
      veldchirurgijn. Aderlaatmannetjes, soms
      beladen met de tekens van de dierenriem
      (zodiakfiguren, afbeelding <a href="../fotos/content.html#22">22</a>)
      waren nog veel wijder verspreid. Deze
      verschenen in almanakken, kronieken en
      vlugschriften, liefst voorzien van kalenders
      met de geschikte data voor aderlating. Men
      geloofde in de relatie van het lichaam met
      de kosmos, ziekten daalden op de mens neer
      onder invloed van de stand van de zon, maan
      en planeten. Een dergelijk zodiakfiguur is
      te vinden in de <em>Fasciculus medicinae</em>
      van de Duitse arts Johannes Ketham, hier
      gepresenteerd in een vijftiende-eeuws
      Nederlands handschrift (zie nummer <a href="../objectbeschrijvingen/object070.html" target="content">70</a>).</p>
      <p>De anatomische sectie als leermethode,
      die aan de oude universiteiten zoals
      Montpellier, Bologna en Padua voor de
      studenten werd gedemonstreerd, was een
      traditionele handeling die er in hoofdzaak
      op gericht was het werk van Galenus toe te
      lichten. De geleerde medicus maakte zijn
      handen niet vuil. De lijkopening werd
      meestal door een chirurgijn uitgevoerd
      (afbeelding <a href="../fotos/content.html#23">23</a>).
      Eerst werd de buikholte geopend, vervolgens
      de borstholte en tot slot werd de schedel
      gelicht. Daarna kwamen de 'extrema', de
      armen en benen, aan de orde. De bestudering
      van spieren en pezen en gewrichten werd
      meestal aan de studenten overgelaten. Dezen
      hadden minder scrupules dan hun leermeester
      en zij macereerden de skeletdelen of
      droogden de spieren aan het bot.</p>
      <hr>
      <p>De hoogleraar las tijdens de sectie voor
      en liet een van de aanwezige chirurgijns, de
      ‘demonstrator’, met een stok de organen
      aanwijzen, hoewel ze nog onzichtbaar waren.
      De studenten moesten er nog op wachten.
      Bovendien zouden zij meer moeten disputeren
      dan waarnemen. De aanhangers van Aristoteles
      vielen de stellingen van Galenus aan, de
      ‘prosector’ ontvleesde meer dan hij
      ontleedde, aan de bestudering van de
      inwendige organen kwam men niet toe.</p>
      <p>Het menselijk lichaam kreeg een andere
      gestalte in de zestiende eeuw, toen het
      werkelijk geopend werd, niet langer als
      verificatie van de gerespecteerde bronnen
      uit de antieke cultuur, maar ter verkenning
      van een onbekende wereld. Eeuwen lang hadden
      de artsen het lichaam in een plat vlak
      geprojecteerd, hetzij rechtop, in
      verschillende posities, hetzij liggend, maar
      steeds zonder perspectief en eerder als
      voorstelling dan als werkelijkheid.</p>
      <p>Niet de natuuronderzoekers, maar de
      kunstenaars drongen door in de derde
      dimensie en verschaften diepte aan het
      platte lichaam. Leonardo da Vinci
      (1452-1519) neemt onder hen wel een zeer
      bijzondere plaats in. Zijn kunstzinnige en
      wetenschappelijke prestaties vloeiden voort
      uit een eenheid van denken over
      schilderkunst en wetenschap, waarbij
      structuur, licht en schaduw over landschap,
      planten en gestalten een centrale plaats
      innamen. Voor hem was wetenschap de dochter
      van de natuur, en het oog, het ‘venster
      van de ziel’, was de enige mogelijkheid om
      wetenschap te bedrijven en de natuur te
      leren kennen. Daarom is zijn vertolking van
      de wereld om hem heen uniek voor zijn tijd.
      De renaissance was begonnen, de geleerden
      gingen op zoek naar oude bronnen en nieuwe
      velden van onbekende terreinen.</p>
      <p>Andreas Vesalius (1514-1564) volbracht de
      vereniging tussen kennis en handwerk om de
      bouw van het menselijk lichaam vast te
      leggen in een atlas, zoals een zeevaarder
      onbekende kusten in kaart brengt. Zijn beide
      boeken, kortweg de <i>Fabrica</i> en de <i>Epitome</i>
      genoemd, werden in 1543 bij Johannes
      Oporinus in Bazel uitgegeven (zie nummer <a href="../objectbeschrijvingen/object071.html" target="content">71</a>).
      Zij zijn verlucht met ‘spiermannen’,
      afbeeldingen van staande, mannelijke
      figuren, waarvan de huid, het vet en het
      bindweefsel met de daarin lopende bloedvaten
      zijn verwijderd. In de anatomie wordt nog
      steeds de term ‘vrij prepareren’
      gebruikt. Deze gestalten zijn inderdaad vrij
      geprepareerd: hun spieren zijn harmonisch om
      het skelet geordend en hun houding, in het
      open landschap is ontspannen en bevrijd. Dit
      is niet de enige betekenis van deze
      spiermannen, hun didactische waarde heeft
      nog steeds geldigheid. De spieren hebben hun
      spanning behouden, de menselijke gestalte is
      herkenbaar en in overeenstemming met de
      bevindingen van anatomen voor de komende
      eeuwen. Ook de door Vesalius bewerkte en
      afgebeelde skeletten geven de toeschouwer
      het gevoel van ruimte en bevrijding. Het
      eens grimmige, mismaakte skelet dat
      schuilging in de ‘lemuur’ of deelnam aan
      de dodendans, wordt nu een symbool van
      overwinning op de dood. Als zodanig is het
      ook afgebeeld op de titelprent van de <i>Fabrica</i>
      en eveneens op een prent van een sectie van
      Pieter Paaw in het Leidse Theatrum
      anatomicum (afbeelding <a href="../fotos/content.html#24">24</a>).
      Nieuwe zinnebeelden omringden de sectie, de
      toeschouwers werden herinnerd aan hun
      sterfelijkheid en de ijdelheid des levens.</p>
      <p>De middeleeuwse sectieprenten stelden
      weliswaar geopende kadavers voor, maar de
      inhoud daarvan was nauwelijks te
      onderscheiden of vaag gestileerd afgebeeld.
      De exploratie van buik- en borstholte leidde
      er toe dat de aandacht van de tekenaar door
      de anatoom werd gericht op de inhoud van het
      lichaam. Vesalius gebruikte voor dit doel
      torso’s, waarvan het model ontleend was
      aan klassieke beelden. Ze zijn te vinden in
      het vijfde boek van de <i>Fabrica</i> en
      hebben hun weg gevonden naar vele
      zeventiende-eeuwse anatomische leerboeken,
      evenals de afbeeldingen van uitgeprepareerde
      organen, zoals lever, hart en longen.</p>
      <p>Behalve in leerboeken voor studenten in
      de geneeskunde werd de nieuwe anatomie ook
      verspreid onder barbiers, veldartsen en
      scheepschirurgijns. De zeevaarders brachten
      deze boeken en leerprenten vaak tot in
      verre, vreemde landen zoals Japan. In het
      Leidse Anatomisch theater hingen de prenten
      van Johannes Remmelin (1583-1632), die
      opengeklapt konden worden zodat het
      inwendige laag voor laag kon worden
      bestudeerd (zie nummer <a href="../objectbeschrijvingen/object072.html" target="content">72</a>).
      Wel is hier getracht de door Vesalius
      afgebeelde organen correct te plaatsen, maar
      de prenten zijn toch meer allegorisch dan
      natuurgetrouw.</p>
      <p>De wetenschappelijke revolutie die
      omstreeks 1600 inzette, heeft ook het
      mensbeeld ingrijpend veranderd. Niet alleen
      de driedimensionale vorm werd van belang,
      maar ook de functie van de delen van het
      menselijk lichaam werd met nieuwe ogen
      bezien. De <i>Fabrica</i> was een
      monumentaal ‘bouwwerk’, maar de vrije
      spiermannen onthullen niet het principe van
      de beweging. Beweging zou het meest
      fascinerende beginsel van het leven worden,
      met name die van het bloed in een gesloten
      vaatsysteem. Bijna tweehonderd jaar lang
      zouden bouw en functie van het menselijk
      lichaam berusten op de gestage rondgang van
      het bloed tot in de fijnste onderdelen, dank
      zij de ontdekking van William Harvey
      (1578-1657) in 1628.</p>
      <p>In de zeventiende eeuw werden er veel
      experimenten met proefdieren verricht. De
      ontdekking van de chylusvaten, die het
      witte, melkachtige vocht vervoeren, werd
      door Gaspare Aselli (1581-1626) bij toeval
      in de buik van een hond waargenomen en
      vastgelegd (zie nummer 74). De onderzoekers
      besteedden nu hun aandacht aan de ‘water-
      en melkvaten’, een tweede circulatie van
      vocht door het lichaam. De Leidse hoogleraar
      Johannes van Horne (1621-1670) publiceerde
      in 1652 een goede afbeelding van de
      borstbuis, het hoofdvat van deze
      ‘waterhuishouding’, die later onder de
      naam van lymfesysteem meer bekend werd (zie
      nummer <a href="../objectbeschrijvingen/object075.html">75</a>).</p>
      <p>Niet alleen de beweging, maar ook het
      nieuwe materiebegrip werd van belang voor de
      inzichten in het menselijk lichaam. De
      theorieën van René Descartes over materie
      als deeltjes in beweging pasten wonderwel
      bij de waarnemingen gedaan door de
      microscoop. Anthonie van Leeuwenhoek
      (1632-1723, zie nummer 86) zag rode
      bloedlichaampjes uiteenvallen in kleine,
      gele bolletjes en de chemisch georiënteerde
      medici verklaarden vele processen in het
      lichaam door uitwisseling van deeltjes. De
      chemie nam in de zeventiende eeuw onder
      invloed van het neoplatonisme bij Paracelsus
      en J.B. van Helmont in betekenis toe voor de
      geneeskunde; geleidelijk aan werd de chemie
      als rationalistische wetenschap erkend.</p>
      <p>Een ander aspect van het nieuwe
      materiebegrip werd gezocht in de werking der
      klieren, die door hun poriën deeltjes
      zouden afscheiden. René Descartes had zich
      in zijn studies over de mens met dit
      vraagstuk bezig gehouden. Zijn <i>Tractatus
      de homine</i> (zie nummer <a href="../objectbeschrijvingen/object076.html">76</a>),
      dat in 1662 door de Leidse hoogleraar
      Florentius Schuyl (1619-1669) werd
      uitgegeven, berustte op een hypothetisch
      mensbeeld, dat geheel in overeenstemming met
      zijn wijsgerige denkbeelden was ontworpen.
      In dit boek steunde Descartes ook op zijn
      mathematische kennis en zijn waarnemingen op
      het gebied van de optica. Herman Boerhaave
      zou hem hier later om prijzen, maar hij zou
      tevens lachen om Descartes’
      veronderstelling dat de pijnappelklier in de
      hersenen het centrum zou zijn voor alle
      gewaarwordingen die het lichaam bereiken.
      Boerhaave had geen hoge dunk van de
      Cartesiaanse medici, vooral niet wanneer ze
      in hun veronderstellingen de chemische
      processen met behulp van de leer van
      deeltjes en poriën trachtten te verklaren.
      Hij heeft ook bijgedragen aan de
      verwijdering van het allegorische mensbeeld,
      zoals dit in de zeventiende eeuw onder
      invloed van het neoplatonisme nog in
      overvloed werd verspreid. Dit betekende in
      feite dat macro- en microcosmos officieel
      werden gescheiden. Geen sterrenwichelarij,
      maar astronomie; geen aderlaat-, zodiak- en
      alchemistische figuren, maar ‘anatomia
      reformata’, een hervormde,
      wetenschappelijk gefundeerde anatomie.</p>
      <hr>
      <p>Omstreeks 1700 werd het menselijk lichaam
      gezien als een goed functionerende,
      hydraulisch-pneumatisch werkende machine.
      Vooral de Italiaanse school heeft aan dit
      rnensbeeld bijgedragen, onder wie Alfonso
      Borelli (1608-1679), die de hefboomwerking
      van spieren bestudeerde en de pompwerking
      van het hart. Voor Boerhaave was het
      mechanisme de enige zekerheid voor begrip
      van het menselijk lichaam. Maar daarbij kwam
      de zuivere vorm, de echte morfologie, te
      kort. De begaafde, maar grillige Govert
      Bidloo (1649-1713), lijfarts van Willem III
      en daarnaast hoogleraar in de anatomie aan
      de Leidse universiteit, publiceerde in 1685
      een nieuwe atlas, waarvan de tekeningen door
      de kunstenaar Gerard de Lairesse (1641-1711)
      zijn verzorgd. In deze atlas (zie nummer <a href="../objectbeschrijvingen/object077.html">77</a>)
      komt de tragiek van de sectie duidelijk tot
      uiting: de ontlede mensenlichamen, soms met
      gebonden handen of een vlieg op de geopende
      buik, herinneren de toeschouwer weer aan de
      vergankelijkheid van het leven. Hoewel
      Bidloo zonder twijfel een kundig anatoom was
      en de tekenaar de onderlinge relatie van de
      organen natuurgetrouw heeft weergegeven, was
      de atlas voor het onderwijs moeilijk
      bruikbaar. Onder Bidloos leerlingen bevond
      zich de nog zeer jeugdige Bernard Siegfried
      Albinus (1697-1770), die zich oefende in de
      injectietechniek van bloedvaten en na
      Bidloos dood zich bij de naast hem benoemde
      anatoom-chirurg J.J. Rau (1668-1719)
      bekwaamde in de ontleed- en heelkunde. De
      Leidse omgeving was ideaal voor deze zoon
      van de Duitse hoogleraar Bernard Albinus
      (1653-1721), vriend en buurman van Herman
      Boerhaave. Albinus junior volgde de colleges
      van Boerhaave over de natuur van de mens,
      overwoog de betekenis van overeenkomsten
      tussen mens, plant en dier en legde zich toe
      op een geduldig prepareren in lagen van
      huiden, ogen, darmen en de wanden van
      bloedvaten. Het verschil tussen blanke en
      bruine huiden wist hij met deze fijne
      techniek te plaatsen in de pigmentatie van
      de onderlaag van de opperhuid. Deze
      ontdekking legde hij in 1737 vast in een
      publicatie <i>De sede et caussa coloris
      Aethiopum et caeterorum hominum</i> (zie
      nummer <a href="../objectbeschrijvingen/object080.html">80</a>).</p>
      <p>Als jong hoogleraar had Albinus zich geërgerd
      aan de slechte weergave van het menselijk
      lichaam in de leerboeken. Was zijn weergave
      van de volmaakte mens natuurgetrouw en in
      overeenstemming met de werkelijkheid? Het
      antwoord op deze vraag moet ontkennend
      luiden. Ofschoon veel details van de
      menselijke anatomie met grote nauwkeurigheid
      zijn weergegeven en zeker niet zijn geëvenaard
      in later tijden, bleef de volmaakte mens
      slechts een ideaal, dat leefde in de geest
      van een groot anatoom. Men moet zich goed
      realiseren, dat Albinus talloze kadavers
      heeft geseceerd alvorens hij meende inzicht
      te hebben in de ideale proporties. De
      werkelijkheid van de menselijke anatomie is
      echter gekenmerkt door variatie, soms door
      kleine afwijkingen zoals de aanwezigheid van
      een extra rib of een sterk afwijkend
      vaatpatroon. Dit was voor Albinus
      ondragelijk.</p>
      <p>Symmetrie, schoonheid en levenskracht.
      Met deze drie begrippen bereikt de weergave
      van het menselijk lichaam in de achttiende
      eeuw een hoogtepunt. Na 1750 zou dit begrip
      op romantische wijze worden uitgewerkt,
      onder andere door afbeeldingen van mooie,
      jonge, ontlede vrouwen en wasmodellen van
      geopende lichamen, waarin de organen
      ruimtelijk konden worden bestudeerd. Helaas
      zou dit uiteindelijk leiden tot eenzaamheid,
      verkilling en verlies aan detailkennis in
      het bedrijf van de anatomie. Het zou nog
      ruim honderd jaar duren voor dit terrein met
      behulp van nieuwe technieken werd heroverd.
      Maar toen waren de ‘lemuur’, de torso en
      de ‘homo perfectus’ reeds geschiedenis.</p>
        	<table border="0" cellspacing="0" cellpadding="0">
        	<tr>
        		<td colspan="2"><img src="../../images/shim.gif" height="20" width="1" border="0"></td>
        	</tr>
        	<tr>
        		<td bgcolor="#002E65" colspan="2"><img src="../../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a href="#top" class="hornav">top pagina</a></td>
        	</tr>
        	<tr>
        		<td colspan="2"><img src="../../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>

</body>
</htmll>

