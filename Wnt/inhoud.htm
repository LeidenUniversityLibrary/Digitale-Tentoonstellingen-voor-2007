<html>

<head>
<title>Tentoonstelling Woordenboek der Nederlandsche Taal</title>
<meta HTTP-EQUIV="Content-Type" CONTENT="text/html; charset=iso-8859-1">
<meta NAME="etcl.editor" CONTENT="Barbara van de Geer">
<meta NAME="etcl.revised" CONTENT="19991215">
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css
"></head>

<body> 

<table border="0" cellspacing="0" cellpadding="0" width="480">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Woordenboek der Nederlandsche Taal</td>
</tr>
</table>

<table border="0" cellspacing="0" cellpadding="11" width="480">
  <tr>
    <td><h4>Het WNT in de UB</h4>
    <p>Tentoonstelling over het Woordenboek der Nederlandsche Taal <br>
    12 februari - 27 maart 1999 <ol>
      <li><a href="#WNT1">Inleiding </a></li>
      <li><a href="#WNT2">Het WNT: karakterisering </a></li>
      <li><a href="#WNT3">Het WNT: oorsprong en belangrijkste data </a></li>
      <li><a href="#WNT4">Belang </a></li>
      <li><a href="#WNT5">Het WNT in cijfers </a></li>
      <li><a href="#WNT6">Ter vergelijking: <i>OED</i> en <i>DWB</i>&nbsp; </a></li>
      <li><a href="#WNT7">Het WNT op cd-rom </a></li>
      <li><a href="#WNT8">Lijst van afbeeldingen </a></li>
    </ol>
    <hr>
    <h4>1.<a name="WNT1"> Inleiding</a></h4>
    <p>Op 1 december 1998 werd in de Pieterskerk, in aanwezigheid van de Nederlandse en
    Belgische vorstenparen, de voltooiing van het <i>Woordenboek der Nederlandsche Taal</i>
    (WNT) gevierd. Vanaf 1851 is aan dit Woordenboek door vijf generaties ge-werkt. In die
    jaren is het aantal boeken, documenten en handschriften dat voor het WNT als bron is
    gebruikt, toegenomen van achthonderd tot ongeveer tienduizend. Een aanzienlijk deel van
    die bronnen is in het bezit van het WNT, maar een vrij groot aantal is door de
    Universiteitsbibliotheek Leiden in bruikleen gegeven of wordt regelmatig uit de
    bibliotheek geleend.</p>
    <p>De band tussen WNT en UB is altijd groot geweest. Vrijwel steeds was het Woorden-boek
    gevestigd in of nabij de Leidse Universiteitsbibliotheek, eerst op het Rapenburg en thans,
    als onderdeel van het Instituut voor Nederlandse Lexicologie, aan de Witte Singel. Het
    leek derhalve een goede gedachte deze relatie door middel van een tentoonstelling
    zichtbaar te maken en meteen een kleine geschiedenis van het WNT te schetsen. Het
    gepresenteerde materiaal is deels afkomstig van het Instituut voor Nederlandse
    Lexicologie, deels afkomstig uit de collecties van de Universiteitsbibliotheek. </p>
    <p>Wat is de overeenkomst tussen de volmaakte Hollandse keukenmeid, mejuffrouw Sara
    Burgerhart en Joop ter Heul? Tussen Willem Ysbrantsz. Bontekoe, Guido Gezelle en A.
    Winkler Prins? In zes vitrines (III - VIII) wordt een twintigtal meest gedrukte bronnen
    van het WNT getoond: woordenboeken, (handgeschreven) woord-verzamelingen, belletrie,
    vakliteratuur en andere non-fictie. De boeken liggen open op de pagina waaraan de
    WNT-redacteuren een of meer voorbeeldzinnen ontleend hebben, als bewijsplaats voor een
    bepaalde woordbetekenis.</p>
    <p>Daarnaast wordt <font face="Symbol">-</font> aan de hand van foto&#146;s en unieke
    stukken <font face="Symbol">-</font> aandacht besteed aan de geschiedenis van het WNT
    (vitrine I - II), en wordt belicht hoe een redacteur de handgeschreven excerpten uit de
    bronnen transformeert tot een gedrukt woorden-boeksartikel (vitrine IX - X). Centraal
    opgesteld in de tentoonstelling staan de veertig banden met 45.805 bladzijden WNT.
    Virtueel bladeren is mogelijk middels een CD-ROM met de elektronische versie.</p>
    <p>Ter gelegenheid van de tentoonstelling is een catalogus gepubliceerd: <i>Het WNT in de
    UB</i> (Kleine publicaties van de Leidse Universiteitsbibliotheek, 32). Het boekje kost <font
    face="Symbol">¦</font> 5,= en is verkrijgbaar bij de receptie van de UB. </p>
    <hr>
    <h4>2.<a name="WNT2"> WNT: karakterisering</a></h4>
    <p>Het WNT is een historisch woordenboek. Het beschrijft de woordenschat van het
    Nederlands vanaf 1500. Van ieder woord geeft het de grammaticale kenmerken, de herkomst,
    de oorspronkelijke betekenis, de betekenissen die zich daaruit hebben ontwikkeld, het
    gebruik ervan in verbindingen, uitdrukkingen en spreekwoorden, zijn afleidingen en
    samenstellingen. </p>
    <p>Het bijzondere is dat die beschrijving is gebaseerd op een geheel eigen
    materiaal-verzameling. De bouwstoffen zijn miljoenen citaten, gehaald uit bijna
    tienduizend bronnen (zowel literaire als niet-literaire). In het Woordenboek zijn ook naar
    schatting anderhalf miljoen citaten opgenomen.</p>
    <p>Om voltooiing vóór het jaar 2000 mogelijk te maken nam het bestuur van het Instituut
    voor Nederlandse Lexicologie (INL) in 1976 het besluit dat er geen woorden van na 1921
    meer bewerkt zouden worden. <i>Vacantiegeld</i>, <i>yuppie</i> en <i>zappen</i> staan er
    daar-door niet in. Ook ontbreken natuurlijk woorden die opkwamen nadat de aflevering
    waarin zij thuishoorden al was verschenen (bijvoorbeeld <i>computer</i>, <i>drankpas</i>, <i>flex-werker</i>,
    <i>slotcoördinator</i>, <i>televisie</i>).</p>
    <p>In 1999 hoopt de redactie 25.000 à 30.000 van dergelijke lacunes weggewerkt te hebben
    met de publicatie van drie delen &#145;Aanvullingen&#146;.</p>
    <hr>
    <h4>3. <a name="WNT3">Het WNT: oorsprong en belangrijkste data</a></h4>
    <p>Het WNT is het oudste product van Belgisch-Nederlandse samenwerking. Het plan ervoor
    ontstond in 1849 op het Eerste Taal- en Letterkundig Congres te Gent. Twee jaar later werd
    het &#145;Ontwerp van een Nederlandsch Woordenboek&#146; door het Derde Congres
    goedgekeurd. Dat ontwerp was het werk van Matthias de Vries, de Leidse hoogleraar die
    algemeen als de grondlegger van het WNT wordt beschouwd. </p>
    <table border="0" cellpadding="0" cellspacing="10" width="440">
      <tr>
        <td width="11%">1864</td>
        <td width="89%">Publicatie eerste aflevering (A <font face="Symbol">-</font> AANHALING)</td>
      </tr>
      <tr>
        <td width="11%">1882</td>
        <td width="89%">Publicatie eerste deel (A <font face="Symbol">-</font> AJUIN)</td>
      </tr>
      <tr>
        <td width="11%" valign="top">1967 </td>
        <td width="89%">Oprichting Instituut voor Nederlandse Lexicologie (INL), een stichting
        naar Nederlands recht, gesubsidieerd door Nederlandse en Belgische over-heid. Het WNT
        wordt daar als afdeling in ondergebracht. </td>
      </tr>
      <tr>
        <td width="11%" valign="top">1976 </td>
        <td width="89%">Besluiten van het bestuur van het INL om voltooiing van het WNT te
        be-spoedigen. Belangrijkste: geen bewerking meer van woorden ná 1921 (de
        &#145;cesuur&#146; van 1921) en uitbreiding van de redactie </td>
      </tr>
      <tr>
        <td width="11%">1993 </td>
        <td width="89%">Publicatie pocket-editie door Sdu in samenwerking met INL </td>
      </tr>
      <tr>
        <td width="11%">1995 </td>
        <td width="89%">Cd-rom WNT, uitgebracht door AND Electronic Publishing BV in samen-werking
        met INL </td>
      </tr>
      <tr>
        <td width="11%" valign="top">1998 </td>
        <td width="89%">Voltooiing WNT. Laatste, 29ste deel: ZUID <font face="Symbol">-</font>
        ZYTHUM. Laatste aflevering, aflevering 686: ZWIRRELEN (vervolg) <font face="Symbol">-</font>
        ZYTHUM. </td>
      </tr>
    </table>
    <hr>
    <h4>4.<a name="WNT4"> Belang</a><b> </b></h4>
    <ul>
      <li>Bijna vijf eeuwen taal- en cultuurgeschiedenis gedocumenteerd</li>
      <li>Bevestiging en waarborg van nationale en culturele identiteit</li>
      <li>Onmisbaar voor taal- en letterkundigen en anderen die zich beroepsmatig met teksten uit
        het verleden bezighouden (historici, juristen, archivarissen, cultuur-historici en
        dergelijken) of uit liefhebberij</li>
      <li>Belangwekkend voor iedereen die in eigen taal en cultuur is geïnteresseerd</li>
      <li>Belangrijkste informatiebron voor handwoordenboeken zoals Van Dale, Koenen en
        Verschueren.</li>
    </ul>
    <hr>
    <h4>5. <a name="WNT5">Het WNT in cijfers</a></h4>
    <table border="0" cellpadding="0" cellspacing="10" width="440">
      <tr>
        <td width="47%">Oorspronkelijk beraamde omvang: </td>
        <td width="53%">6 à 8 banden, 72 à 96 afleveringen </td>
      </tr>
      <tr>
        <td width="47%">Oorspronkelijk beraamde duur: </td>
        <td width="53%">25 jaar </td>
      </tr>
      <tr>
        <td width="47%" valign="top">Werkelijke omvang: </td>
        <td width="53%" align="left">40 banden (39 banden A <font face="Symbol">-</font> ZYTHUM en
        1 band Supplement op de A); 686 afleveringen </td>
      </tr>
      <tr>
        <td width="47%" valign="top">Werkelijke duur: </td>
        <td width="53%" align="left">147 jaar vanaf Ontwerp (1851-1998); 134 jaar vanaf eerste
        aflevering (1864-1998) </td>
      </tr>
      <tr>
        <td width="47%">Aantal gebruikte citaten: </td>
        <td width="53%">2.500.000 à 3.000.000 </td>
      </tr>
      <tr>
        <td width="47%">Aantal opgenomen citaten: </td>
        <td width="53%">ca. 1.600.000 </td>
      </tr>
      <tr>
        <td width="47%">Aantal behandelde woorden: </td>
        <td width="53%">350.000 à 400.000 </td>
      </tr>
      <tr>
        <td width="47%">Aantal kolommen: </td>
        <td width="53%">91.610 = 45.805 bladzijden (2 kol. per blz.) </td>
      </tr>
      <tr>
        <td width="47%">Aantal regels per kolom: </td>
        <td width="53%">72 </td>
      </tr>
      <tr>
        <td width="47%">Aantal karakters per kolom: </td>
        <td width="53%">3.379 </td>
      </tr>
      <tr>
        <td width="47%">Oplage bij voltooiing: </td>
        <td width="53%">800 (vnml. wetenschappelijke instellingen) </td>
      </tr>
      <tr>
        <td width="47%">Oplage pocketeditie: </td>
        <td width="53%">1.500 (uitverkocht) </td>
      </tr>
      <tr>
        <td width="47%">Aantal medewerkers bij voltooiing: </td>
        <td width="53%">26, van wie 11 redacteuren (4 Vlaamse) </td>
      </tr>
    </table>
    <hr>
    <h4>6.<a name="WNT6"> Ter vergelijking: <i>OED</i> en <i>DWB</i></a></h4>
    <p><font face="Symbol">·</font> <i>Oxford English Dictonary</i> (eerste editie)</p>
    <table border="0" cellpadding="0" cellspacing="10" width="440">
      <tr>
        <td width="47%">Oorspronkelijk beraamde omvang: </td>
        <td width="53%">4 delen, 6400 bladzijden </td>
      </tr>
      <tr>
        <td width="47%">Oorspronkelijk beraamde tijd: </td>
        <td width="53%">10 jaar </td>
      </tr>
      <tr>
        <td width="47%">Werkelijke omvang: </td>
        <td width="53%">10 delen, 15.490 bladzijden </td>
      </tr>
      <tr>
        <td width="47%">Aantal kolommen: </td>
        <td width="53%">46.470 (3 kol. per blz., groter formaat) </td>
      </tr>
      <tr>
        <td width="47%">Aantal behandelde woorden: </td>
        <td width="53%">414.800 </td>
      </tr>
      <tr>
        <td width="47%" valign="top">Werkelijke duur: </td>
        <td width="53%">70 jaar vanaf plan (1858-1928)<br>
        44 jaar vanaf eerste aflevering (1884-1948) </td>
      </tr>
    </table>
    <p><font face="Symbol">·</font> <i>Deutsches Wörterbuch</i></p>
    <table border="0" cellpadding="0" cellspacing="10" width="440">
      <tr>
        <td width="47%">Oorspronkelijk beraamde omvang: </td>
        <td width="53%">6 à 7 banden </td>
      </tr>
      <tr>
        <td width="47%">Oorspronkelijk beraamde duur: </td>
        <td width="53%">6 à 10 jaar </td>
      </tr>
      <tr>
        <td width="47%">Werkelijke omvang: </td>
        <td width="53%">17 delen, 32 banden </td>
      </tr>
      <tr>
        <td width="47%">Aantal kolommen: </td>
        <td width="53%">67.744 </td>
      </tr>
      <tr>
        <td width="47%">Werkelijke duur: </td>
        <td width="53%">108 jaar vanaf eerste aflevering (1852-1960) </td>
      </tr>
    </table>
    <hr>
    <b><h4></b>7. <a name="WNT7">Het WNT op cd-rom</a></h4>
    <p>In 1995 werd een cd-rom van het WNT uitgegeven door AND Electronic Publishing B.V. te
    Rotterdam. De cd-rom bevat de tot dat moment verschenen delen I - XXVII en het Supplement
    op de A. Dit houdt in dat men de artikelen tot en met WREKEND kan raadplegen. Daarnaast
    zijn onder andere de Bronnenlijst, de Handleiding bij het WNT (1994) van A. Moerdijk en de
    handleiding bij de applicatie toegevoegd.</p>
    <p>De meerwaarde ten opzichte van het gedrukte werk bestaat hierin, dat men ook buiten de
    trefwoorden kan zoeken in het omvangrijke citatenmateriaal. Het voltooide WNT bevat circa
    anderhalf miljoen citaten gedateerd van 1500 tot 1976; de cd-rom herbergt circa veertig
    miljoen woorden. Men kan zo woorden die niet als trefwoord zijn opgenomen vaak wel op een
    andere plaats vinden, zoals <i>faun, hufter, morse-alfabet</i> en <i>televisie</i>.</p>
    <p>Een andere interessante mogelijkheid is het zoeken naar woorddelen. Nu kunnen alle
    woorden die eindigen op -<i>erij</i> of <i>-boer</i> verzameld worden in een lijst.
    Aantrek-kelijk en door de variatie vaak heel onthullend voor de morfoloog respectievelijk
    de cultuurhistoricus. Men kan ook verbindingen zoeken door een combinatie van woor-den op
    te geven. De zoekvraag <i>blauw als</i> levert boeiende vergelijkingen op, meer dan men
    bij het trefwoord BLAUW kan vinden.</p>
    <p>De cd-rom is voor leden van de Leidse universiteit te gebruiken binnen het
    publieks-netwerk van de UB.</p>
    <hr>
    <b><h4></b>8. <a name="WNT8">Lijst van afbeeldingen</a></h4>
    <p><a href="Images/wnt%20afb1.JPG" target="_top">Afb. 1.</a><br>
    Rapenburg 70, het woonhuis van Matthias de Vries. In het achterhuis was zijn studeerkamer,
    waar de redactie van het WNT tot circa 1914 werkzaam was.</p>
    <p><a href="Images/wnt%20afb2.JPG" target="_top">Afb. 2.</a><br>
    Een blik in de redactiewerkkamer in november 1906. Van links naar rechts: J. Heinsius, A.
    Beets, mevr. C.S.M. Kuenen (assistente), G.J. Boekenoogen, A. Kluyver, J.A.N. Knuttel en
    J. Kikkert (assistent).</p>
    <p><a href="Images/wnt%20afb3.JPG" target="_top">Afb. 3.</a><br>
    De kamer van het Woordenboek in de Universiteitsbibliotheek aan het Rapenburg tussen 1920
    en 1964.</p>
    <p><a href="Images/wnt%20afb4a.JPG" target="_top">Afb. 4.</a><br>
    Een deel van de verzameling woordenboeken in de kamer van het WNT in de
    Universi-teitsbibliotheek. Veel van deze bronnen waren in langdurig bruikleen aan de
    redactie van het Woordenboek ter beschikking gesteld. Men lette vooral op het grote aantal
    werken met de UB-signaturen op de rug.</p>
    <p><a href="Images/wnt%20afb4b.JPG" target="_top">Afb. 5.</a><br>
    De kamer van het WNT in de Universiteitsbibliotheek. Kasten met bronnen, naslagwerken en
    woordenboeken, waarvan vele in bruikleen uit de UB afkomstig waren.</p>
    <p><a href="Images/wnt%20afb5.JPG" target="_top">Afb. 6.</a><br>
    In 1961 werd het aan de Universiteitsbibliotheek grenzende pand Rapenburg 68 aangekocht.
    Het oude huis werd afgebroken en op de fundamenten werd een nieuw pand gebouwd. Op 1 mei
    1964 vond hiervan de feestelijke inwijding plaats.</p>
    <p><a href="Images/wnt%20afb6.JPG" target="_top">Afb. 7.</a><br>
    Enige redactieleden en medewerkers in 1993 in een van de WNT-bibliotheken. Van links naar
    rechts: D. Kinable, M. Smits, D. Wortel, H. Westgeest, D. Simons, E. Beijk, A.
    Verschelling, H. Heestermans, M. Mooijaart, D. Geirnaert, H. Lambermont, A. Figee, L.
    Colman, F. Heyvaert, R. Tempelaars. Op de voorgrond het WNT voor zover het op dat moment
    in gebonden delen gereed was: tot en met deel XXV, het woord <i>wijbisschop</i> (Foto
    Bouwens, Leidschendam).</td>
  </tr>
</table>
</body>
</html>
