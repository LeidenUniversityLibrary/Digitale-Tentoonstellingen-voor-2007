<html>
<head>
<title>Duistere Machten</title>
<meta NAME="etcl.editor" CONTENT="Hans Tisseur">
<meta NAME="etcl.revised" CONTENT="20010330">
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css
"></head>

<!--<link rel="stylesheet" href="http://bc.leidenuniv.nl/inhoudbc.css" type="text/css">-->

<body> 

<!-- link="#003366" vlink="#000000" alink="#003366"
background="../../images/Geelbeig.gif"-->

<table border="0" cellspacing="0" cellpadding="11" width="480">

 <!-- <tr><td class="header" valign="middle" align="center" height="62" bgcolor="#003366"><h4
    class="geel"><a name="Begin"></a>Tentoonstellingen</h4></td></tr>-->


  <tr><td>
      <h4>
      DUISTERE MACHTEN</h4>
      <h4>Gestalten van het kwaad in de wereld van
      de islam</h4>
      <p><i>Een tentoonstelling van recente boeken uit de Arabische
	wereld, Turkije en Indonesië in de Leidse Universiteitsbibliotheek,<br>
	6 december 2000 - 29 januari 2001<br>
	<br>
        Samenstelling: Arnoud Vrolijk & Jan Just Witkam</i></td></tr>
  
  <tr><td>
  
  <p><b>INHOUD</b>
  
  <p><b><a href="inhoud.htm#I">Duistere machten</a></b>

  <ol>
    <li>
      <p><b><a href="object1.htm#1">De hellestraf als sanctie</a></b>

    </li>
    <li>
      <p><b><a href="object2.htm#2">Satan en zijn werken</a></b>

    </li>
    <li>
      <p><b><a href="object3.htm#3">Geesten en magie</a></b>

    </li>
    <li>
      <p><b><a href="object4.htm#4">De Antichrist</a></b>

    </li>
    <li>
      <p><b><a href="object5.htm#5">De koran als afweermiddel</a></b>

    </li>
    <li>
      <p><b><a href="object6.htm#6">Het secularisme en het modernisme</a></b>

    </li>
    <li>
      <p><b><a href="object7.htm#7">Verboden genotsmiddelen</a></b>

    </li>
    <li>
      <p><b><a href="object8.htm#8">Vrouwen</a></b>

    </li>
    <li>
      <p><b><a href="#9">Islamitische dictators</a></b>

    </li>
    <li>
      <p><b><a href="object10.htm#10">Terrorisme</a></b>

    </li>
    <li>
      <p><b><a href="object11.htm#11">Buitenlandse ideologieën</a></b>

    </li>
    <li>
      <p><b><a href="object12.htm#12">De <i>Satanic Verses</i></a></b>

    </li>
    <li>
      <p><b><a href="object13.htm#13">Het joodse gevaar</a></b>

    </li>
    <li>
      <p><b><a href="object14.htm#14">Sex als zionistisch wapen</a></b>

    </li>
    <li>
      <p><b><a href="object15.htm#15">De vertalingen van <i>Mein
            Kampf</i></a></b>

    </li>
  </ol>
  <p><b><a href="object16.htm#16">Register van auteurs, editeurs,
            vertalers,<br>
            illustratoren, plaatsen en uitgeverijen.</a></b>
  </p>
      <hr>
	<a name="13"><h4>Het joodse gevaar</h4></a>
	<hr>
	</td></tr>
<tr><td>
    <a href="Images/htmpagina/duistere machten_56.htm" target="_top"><img src="Images/56klein.jpg"
    align="left" border="0" hspace="10" border="0" alt="56klein.jpg (5124 bytes)"
    width="150" height="212"></a>[<b>56</b>] <i>Y&#257; muslim&#363;n, al-Yah&#363;d q&#257;dim&#363;n</i>,
	Muh&#803;ammad `Abd al-`Az&#299;z Mans&#803;&#363;r. [Al-Q&#257;hira]
	: D&#257;r al-I`tis&#803;&#257;m,&nbsp;
    <table border="0" cellpadding="0" cellspacing="0" width="64%">
      <tr>
        <td width="50%"> [1978].</td>
        <td width="50%">
          <p align="right">&nbsp;8435 C 36</td>
      </tr>
    </table>
    <p>‘O moslims, de joden komen eraan.’<br>

	<br>Een analyse van het gedachtengoed en de
	strategieën van enkele Israëlische intellectuelen. Allereerst behandelt de
	auteur de Israëlische premier en voormalig terrorist Menachem Begin, aan wie de
	ergste bloedbaden in een halve eeuw geschiedenisb&nbsp; van Palestina worden
	toegeschreven. Daarna behandelt hij Ben Gurion en het boek van Yael Dayan (de
	dochter van Moshe Dayan), <i>New face in the mirror</i> (1960). Hij besluit
	zijn exposé met een hoofdstuk over de positie van de Talmoed bij de joden.<br>

	<br>De schrijver waarschuwt, niet toevallig in het
	jaar dat Israël en Egypte vrede sloten, tegen de illusie dat met terroristen
	als Begin geen veilige grenzen kunnen worden afgesproken. Hij schraagt zijn
	betoog nog met verschillende anti-joodse passages in de koran, bijvoorbeeld
	soera 5, vers 64: ‘En de joden zeggen: Gods hand is dichtgekepen. Mogen hun de
	handen dichtgeknepen worden en mogen zij vervloekt worden om wat zij zeggen
	...’ De auteur roept op tot het hijsen van het vaandel van de <i>&#287;ih&#257;d</i>,
	de ‘heilige oorlog’, en heeft zijn boek opgedragen ‘aan de helden die de vlag
	van de islam zullen hijsen boven de Rotskoepel en de Aqsa moskee’. <br>

	<br>Het omslag toont een griezel met verward haar en
	gekleed in zwarte kleren die een lange grijphand uitsteekt naar de lezer. (JJW)<br>
	</td></tr>

<tr><td>
	<a href="Images/htmpagina/duistere machten_57.htm" target="_top"><img src="Images/57klein.jpg"
    align="left" border="0" hspace="10" border="0" alt="57klein.jpg (5071 bytes)"
    width="150" height="220"></a>[<b>57</b>] <i>Al-Isl&#257;m
	wa-al-mu’&#257;mar&#257;t al-Yah&#363;diyya</i>, ta’l&#299;f Muh&#803;ammad
	Zak&#299; al-D&#299;n Muh&#803;ammad Q&#257;sim.
    <table border="0" cellpadding="0" cellspacing="0" width="64%">
      <tr>
        <td width="78%"> &#288;ardaqa :D&#257;r al-S&#803;afwa, 1410/1990.</td>
        <td width="22%">
          <p align="right">

	8335 B 30</td>
      </tr>
    </table>
    <p>‘De islam en de joodse samenzweringen.’<br>

	<br>Onder de joodse samenzweringen die de islam
	bedreigen verstaat de auteur niet alleen het zionisme, maar ook al die geheime
	genootschappen en sekten die actief zijn in de wereld van de islam. Allereerst
	is dat de vrijmetselarij, die vrijwel altijd in&nbsp; het haatrepertoire van de
	auteurs van dit soort boeken voorkomt. In deze studie gaat de auteur nog wat
	verder en behandelt ook de duistere motieven van de Rotary, ‘het andere gezicht
	van de vrijmetselarij’, de Zevendedagadventisten en de Jehovah getuigen. Daarna
	worden de Qadiyani’s behandeld, die in Nederland meestal Ahmadiyya moslims
	genoemd worden, maar die in de islam als afvalligen worden beschouwd omdat zij
	het leerstuk dat de profeet Mohammad de laatste boodschapper van God was
	verwerpen ten gunste van hun eigen leider Gholam Ahmad Qadiyani (1835-1908). Ten
	slotte worden de babi’s, een (tegenwoordig niet meer bestaande) 19e-eeuwse
	afsplitsing uit de extreme shi`a in Iran, en hun opvolgers, de baha’is, die tot
	een wereldgodsdienst zijn uitgegroeid. Van al deze groepen worden de
	geschiedenis, de persoon van de stichter, de belangrijkste leerstellingen, de
	voorwaarden van lidmaatschap en hun anti-islamitische activiteit beschreven.
	Het spreekt welhaast vanzelf dat zij alle in feite joodse mantelorganisaties
	zijn. Het boek eindigt met een oproep tot redding van de Aqsa-moskee die door
	vernietiging wordt bedreigd.<br>

	<br>Een abstract omslagontwerp, met een vijf(!)armige
	kandelaar en de davidsster, geprojecteerd op wat lijkt op land en lucht. (JJW)<br>
    </p>
	</td></tr>

<tr><td>
	<a href="Images/htmpagina/duistere machten_58.htm" target="_top"><img src="Images/58klein.jpg"
    align="left" border="0" hspace="10" border="0" alt="58klein.jpg (6444 bytes)"
    width="150" height="216"></a>[<b>58</b>] <i>Al-Yah&#363;d f&#299;
	al-z&#803;al&#257;m : dir&#257;sa `an al-was&#257;’il wa-al-mu’assas&#257;t
	allat&#299; ibtakarah&#257; al-Yah&#363;d d&#803;idd šu`&#363;b al-`&#257;lam, <u>k</u>an&#257;&#287;ir
	al-M&#257;s&#363;niyya wa-al-R&#363;t&#257;r&#299; ... f&#299; z&#803;uh&#363;r
	al-&#289;arbiyy&#299;n wa-al-šarqiyy&#299;n</i>, ta’l&#299;f Ah&#803;mad
	Šalab&#299;. Al-Q&#257;hira : Al-Zahr&#257;’, 1412/1992.

	<br>
    <table border="0" cellpadding="0" cellspacing="0" width="64%">
      <tr>
        <td width="74%">Omslagillustratie: ‘Muh&#803;ammad Nab&#299;l.’</td>
        <td width="26%">
          <p align="right">
	8304 D 49</td>
      </tr>
    </table>
    <p>‘Joden in de duisternis : studie over de middelen
	en organisaties, bedacht door de joden tegen de&nbsp; volkeren der wereld. De dolken
	van de vrijmetselarij en de Rotary in de ruggen van westerlingen en oosterlingen.’<br>

	<br>De auteur, die hoogleraar in de geschiedenis aan
	de Universiteit van Cairo is, neemt als uitgangspunt voor zijn betoog de
	‘Protocollen van de Wijzen van Zion’, het gefingeerde verslag van een
	vergadering van joodse wijzen waarin het plan tot joodse wereldoverheersing
	wordt gesmeed. Vervolgens behandelt hij de ‘geheime joodse organisaties’ die
	naar wereldheerschappij streven en hun activiteiten in het Midden-Oosten. Deze
	zijn de vrijmetselarij, de Rotary, de Lions, Yoga (in 1976 in Cairo ontmaskerd
	als een politiek-religieuze organisatie die vanuit Israël werd gefinancierd, en
	onmiddellijk door de autoriteiten ontbonden), Jehovahgetuigen, het Babisme en
	het Baha’isme.<br>

	<br>Het omslag vertoont een davidsster die de
	bovenzijde is van een ongenaakbaar gebouw, waarvan de fundamenten in het
	duister verdwijnen. (JJW)<br>
    </p>
	</td></tr>

<tr><td>
	<a href="Images/htmpagina/duistere machten_59.htm" target="_top"><img src="Images/59klein.jpg"
    align="left" border="0" hspace="10" border="0" alt="59klein.jpg (5747 bytes)"
    width="150" height="216"></a>
    [<b>59</b>] <i>Al-kamm&#257;ša
	al-s&#803;ahy&#363;niyya f&#299; al-sayt&#803;ara `al&#257; was&#257;’il
	al-i`l&#257;m f&#299; al-`&#257;lam</i>, i`d&#257;d Mabr&#363;k `Abd
	al-Sam&#299;` Mus&#803;t&#803;af&#257;. Al-T&#803;&#257;’if : Maktabat
	al-S&#803;idd&#299;q, 1416/1996.<br>

	<br>(Silsilat Br&#363;t&#363;k&#363;l&#257;t
	h&#803;ukam&#257;’ S&#803;ahy&#363;n wa-<u>k</u>at&#803;aruh&#257;&nbsp;
    <table border="0" cellpadding="0" cellspacing="0" width="64%">
      <tr>
        <td width="62%">`al&#257; al-da`wa al-Isl&#257;miyya ; 3)</td>
        <td width="38%">
          <p align="right">
	8436 D 63</td>
      </tr>
    </table>
    <p>‘De zionistische wurggreep op de macht over de
	internationale media.’ Deel 3 van de reeks ‘De&nbsp; Protocollen van de wijzen van
	Zion en hun risico’s voor de islamitische geloofsverbreiding.’&nbsp;&nbsp;<br>

    &nbsp;

	<br>Dit is een Saoedi-Arabische publicatie. De auteur,
	die doceert bij de sectie ‘Islamitische geloofsverbreiding’, faculteit
	Fundamentele theologie, aan de Azhar-universiteit in Cairo, begint met de
	beschrijving van de de macht van de zionisten over de pers, de uitgeverij en de
	moderne media, en gaat dan verder in op de zionistische pogingen de media in de
	wereld te beheersen. Het tweede deel bevat plannen om de zionisten op hun eigen
	terrein te verslaan door het oprichten van islamitische uitgeverijen. Het boek
	eindigt met citaten uit de koran waaruit blijkt dat alle complotten tegen de
	islam zullen mislukken. ‘De strijd gaat door tot de jongste dag!’<br>

	<br>Het omslag vertoont een wereldbol, met het
	Midden-Oosten en Noord-Afrika als een soort hart ingetekend, die door twee
	handen wordt vastgegrepen, de wurggreep uit de titel. (JJW)<br>
    </p>
	</td></tr>

<tr><td>
	<a href="Images/htmpagina/duistere machten_60.htm" target="_top"><img src="Images/60klein.jpg"
    align="left" border="0" hspace="10" border="0" alt="60klein.jpg (4607 bytes)"
    width="150" height="218"></a>[<b>60</b>] <i>Al-s&#363;q al-Šarq-Awsat&#803;iyya : ru’ya
	Isl&#257;miyya</i>, H&#803;usayn H&#803;usayn Ših&#803;&#257;ta.
	Al-Mans&#803;&#363;ra : D&#257;r al-Kalima, 1418/1997.&nbsp;
    <table border="0" cellpadding="0" cellspacing="0" width="64%">
      <tr>
        <td width="63%"> Omslagontwerp
	door al-Zuhayr&#299;.&nbsp;</td>
        <td width="37%">
          <p align="right">
	8435 D 63</td>
      </tr>
    </table>
    <p>‘De Midden-Oosterse markt : een islamitisch
	gezichtspunt.’<br>

	<br>De auteur, die hoogleraar is aan de
	Azhar-universiteit in Cairo, bespreekt in dit pamflet hoe zaken gedaan moeten
	worden met de joden. Dit&nbsp; komt neer op een vrijwel totale boycott. Hij citeert
	verschillende rechtsgeleerde adviezen die directe of indirecte financiële
	transacties met de joden verbieden, en geeft zelf een lijst met vuistregels hoe
	zakenlieden en consumenten in dezen dienen te handelen (pp. 49-50). Dit alles
	gaat uit van de gedachte dat economie het sterkste wapen is dat de moslims
	tegen de joden hebben, en dat alleen daarmee Palestina bevrijd en de al-Aqsa
	moskee ontzet kan worden.<br>

	<br>Het omslag vertoont wat kennelijk bedoeld is als
	een joods altaar, met een zevenarmige kandelaar. Ervoor liggen zakken met geld,
	kennelijk offers aan de Mammon. Tegen de achtergrond een landkaart van de
	regio. Van boven komen stralen goddelijk licht. (JJW)<br>
    </p>
	</td></tr>

<tr><td>
	<a href="Images/htmpagina/duistere machten_61.htm" target="_top"><img src="Images/61klein.jpg"
    align="left" border="0" hspace="10" border="0" alt="61klein.jpg (5038 bytes)"
    width="150" height="222"></a>[<b>61</b>] <i>Al-S&#803;ahy&#363;niyya : si&#287;ill t&#257;r&#299;<u>k</u>&#299;
	aswad</i>, bi-qalam B&#257;sil Marw&#257;n. Al-Mans&#803;&#363;ra
	: D&#257;r al-Kalima, &nbsp;
    <table border="0" cellpadding="0" cellspacing="0" width="64%">
      <tr>
        <td width="50%">1419/1998.</td>
        <td width="50%">
          <p align="right">
	8436 D 62</td>
      </tr>
    </table>
    <p>‘Het zionisme : een historisch zwartboek.’<br>

	<br>Het boekje bevat een lijst van Israëlische
	moordpartijen op Palestijnen in de periode van 1947-1996. De auteur kan, te
	oordelen aan zijn voornaam B&#257;sil, een Palestijn zijn. Meer dan een
	feitelijke opsomming van de gepleegde gruwelijkheden wordt niet gegeven, de
	feiten spreken&nbsp; kennelijk voor zichzelf.<br>

	<br>Op het omslag een montage van het Jeruzalemse heiligdom
	en een davidsster. (JJW).<br>
    </p>
	</td></tr>

<tr><td>
	<a href="Images/htmpagina/duistere machten_62.htm" target="_top"><img src="Images/62klein.jpg"
    align="left" border="0" hspace="10" border="0" alt="62klein.jpg (6657 bytes)"
    width="150" height="217"></a>[<b>62</b>] <i>Al-<u>k</u>at&#803;ar
	al-Yah&#363;d&#299; :Br&#363;t&#363;k&#363;l&#257;t h&#803;ukam&#257;’
	S&#803;ahy&#363;n</i>, tar&#287;amat Muh&#803;ammad <u>K</u>al&#299;fa
	al-T&#363;nis&#299; ; taqd&#299;r al-kit&#257;b [...] `Abb&#257;s
	Mah&#803;m&#363;d al-`Aqq&#257;d. Al-Q&#257;hira : Maktabat&nbsp;D&#257;r
    al-Tur&#257;<u>t</u>, 2e druk [ca. 1976].
    <table border="0" cellpadding="0" cellspacing="0" width="64%">
      <tr>
        <td width="77%">
        </td>
        <td width="23%">
          <p align="right">8298 D 32</td>
      </tr>
    </table>
    <p>‘Het joodse gevaar : de “Protocollen van de wijzen
	van Zion”.’<br>

	<br>Dit is een vertaling uit het Engels van <i>The
	jewish peril. Protocols of the learned Elders of Zion</i>. 5e druk London,
	ongedateerd, maar na 1921 (het jaar van publicatie van de vierde druk). Het
	bevat ook de inleiding door Sergej Nilus, die de ‘Protocollen’ in 1905 voor het
	eerst in het Russisch publiceerde. De Egyptische schrijver `Abb&#257;s
	Mah&#803;m&#363;d al-`Aqq&#257;d (1889-1964) heeft een appreciatie van deze
	vertaling van de ‘Protocollen’ geschreven. Door zijn grote gezag in de
	Arabische wereld werd het daardoor een ‘net’ boek.<br>

	<br>¶ De ‘Protocollen van de wijzen van Zion’ is een
	berucht antisemitisch pamflet. Het bevat het fictieve verslag van een
	conferentie van joodse wijzen, waarin een plan wordt gesmeed om de wereld te
	overheersen. De tekst is een evidente vervalsing. Het blijkt een anonieme
	remake te zijn van een oudere tekst door Maurice Joly (1829-1878), getiteld <i>Dialogue
	aux enfers entre Montesquieu et Machiavel, ou La politique de Machiavel au XIXe
	siècle par un contemporain</i>, die met het impressum Genève in 1864 in Brussel
	werd gepubliceerd. De <i>Dialogue</i> was een tegen het regime van Napoleon III
	gerichte tekst, waarin Montesquieu voor het liberalisme stond en Machiavelli
	voor het cynische despotisme van Napoleon III. In de <i>Dialogue</i> worden
	Machiavelli (dus eigenlijk Napoleon III) constateringen over de toestand in
	Frankrijk in de mond gelegd, die in de ‘Protocollen’ door de wijze van Zion
	worden gesteld, maar dan als projectie in de toekomst. Het betreft in wezen
	dezelfde tekst, die in twee perioden voor geheel verschillende doeleinden is
	gebruikt.<span class=MsoFootnoteReference><a href="object16.htm#6" name="6">[6]</a>
	De ‘Protocollen’ zijn in verschillende vertalingen in de Arabische wereld
	verspreid. De Leidse bibliotheek heeft er in de afgelopen twintig jaar drie van
	verzameld. In brede lagen van de bevolking van de Arabische landen wordt de
	tekst als een authentiek document beschouwd, een soort besluitenlijst van een
	vergadering waarin de joodse wereldheerschappij werd georganiseerd. <br>

	<br>Ik herinner mij dat ik in 1971 een exemplaar van
	Norman Cohns <i>Warrant for genocide</i> cadeau deed aan een Arabische
	taaldocent, met wie ik destijds bevriend was. Ik vond het zo gênant dat hij
	heilig van de authenticiteit van de ‘Protocollen’ overtuigd was, dat ik meende
	dat ik hem uit de droom moest helpen. Het feit dat de ‘Protocollen’ een
	versluierd plagiaat waren van Jolys politieke tekst uit 1864 leek mij een
	doorslaggevend bewijs. De reactie van mijn Irakese vriend was even onverwacht
	als afdoend. <i>Hij</i> was oprecht gegêneerd door mijn naïviteit. Zwijgend
	wees hij op de achternaam van de auteur en legde vervolgens het boek terzijde.
	Dat ik nou toch niet begrepen had dat iemand met zo’n achternaam de
	‘Protocollen’ wel <i>moest</i> goedpraten!<br>

	<br>Het omslagontwerp toont een octopus met kromme
	neus die zich, als een spin midden in het web, in een davidsster vasthoudt.
    (JJW)<br>
    </p>
    </span>
	</td></tr>

<tr><td>
	<a href="Images/htmpagina/duistere machten_63.htm" target="_top"><img src="Images/63klein.jpg"
    align="left" border="0" hspace="10" border="0" alt="63klein.jpg (6235 bytes)"
    width="150" height="226"></a>[<b>63</b>] <i>Yahudilik ve dönmeler</i>, Yesevizade. &#304;stanbul :
	Ara&#351;t&#305;rma Yay&#305;nlar&#305;, [ca. 1994].&nbsp;
    <table border="0" cellpadding="0" cellspacing="0" width="64%">
      <tr>
        <td width="72%">Omslagillustratie:
	Selekta Ajans.</td>
        <td width="28%">
          <p align="right">8301 B 7</td>
      </tr>
    </table>
    <p>‘Het jodendom en de joodse bekeerlingen tot de
	islam.’<br>

	<br>De auteursnaam is mogelijk een pseudoniem. Dit
	Turkse boek behandelt de joodse aanwezigheid binnen de Turkse natiestaat.
	Uitgebreide aandacht krijgen de <i>dönmeler</i>, de joodse bekeerlingen tot de
	islam. Hun bekering werd zelden als oprecht&nbsp; beschouwd en wat dat betreft
	deelden zij het tragische lot van de joodse bekeerlingen tot het christendom op
	het Iberisch schiereiland. Juist door hun bekering maakten zij zich extra
	verdacht, en moesten zij aanzien hoe het wantrouwen tegen hen eerder toe- dan
	afnam. In de geschiedenis heeft dat geleid tot vervolgingen van juist de groep
	van de <i>dönmeler</i>, en dat op een wijze die maar weinig verschilde van de
	methode waarmee de Spaanse inquisitie juist de maranen aanpakte. Uitvoerig laat
	de auteur zien dat er in Turkije een bevolkingsgroep is, de joden samen met de <i>dönmeler</i>,
	aan wier vaderlandsliefde en loyaliteit ernstig getwijfeld moet worden. De vele
	gereproduceerde knipsels geven het boek een soort documentaire authenticiteit.
	Het boek kwam uit in een tijd dat er in Turkije een antisemietische sfeer
	heerste die in Istanbul leidde tot een aanslag op een synagoge.<br>

	<br>Het omslagontwerp toont een moeilijk te identificeren,
	enigszins spookachtig persoon (man of vrouw is niet duidelijk) die schuil gaat
	achter een masker en gehuld is in een alles bedekkend kleed. De door de
	ondergaande zon beschenen stormachtige lucht op de achtergrond geeft het omslag
	een extra-dramatische lading. (JJW)<br>
    </p>
	</td></tr>

<tr><td>
	<a href="Images/htmpagina/duistere machten_64.htm" target="_top"><img src="Images/64klein.jpg"
    align="left" border="0" hspace="10" border="0" alt="64klein.jpg (6309 bytes)"
    width="150" height="217"></a>[<b>64</b>] <i>Yehova’n&#305;n o&#287;ullar&#305; ve Masonlar : yeni
	dünya düzeni’nin gerçek mimarlar&#305;</i>. &#304;stanbul :&nbsp;
    <table border="0" cellpadding="0" cellspacing="0" width="64%">
      <tr>
        <td width="74%"> Bilim&nbsp; Ara&#351;t&#305;rma Grubu, 1993.</td>
        <td width="26%">
          <p align="right"> 8304 A 6</td>
      </tr>
    </table>
    <p>‘De zonen van Jahweh en de vrijmetselaars : de
	werkelijke architecten van de nieuwe wereldorde.’<br>

	<br>Dit anonieme overzicht brengt alle grote kwesties
	van de wereldpolitiek bijeen en verklaart deze door aan te nemen dat er een
	sinistere samenzwering van joden en vrijmetselaars bestaat. De vele
	gereproduceerde knipsels geven ook dit boek een&nbsp; schijn van documentaire
	authenticiteit. Het boek begint met een kort overzicht van de joodse
	geschiedenis, dan volgt het relaas van de opname door de Osmanen van de
	Iberische joodse gemeenschappen, en hun succes in de Levantijnse financiële
	wereld. Het boek bevat verhandelingen over het ‘zionisme en de terreurstaat
	Israël’, het Europese fascisme en communisme, de invloed van de Mossad in
	Centraal-Azië, de Mossad als criminele organisatie, het Vaticaan en de
	zionistische pausen (met een excursus over de moordaanslag op de paus door de
	Turk Mehmed Ali A&#287;ca), de banden tussen Mossad en CIA, het schandaal in
	Italië rond de P2 loge, de joodse lobby binnen de Nato, het contra-guerrilla 
	project Gladio, de invloed van de
	vrijmetselaars op de ontwikkelingen in Bosnië-Herzegowina, de déconfiture van
	Somalië, de rekeningen die Israël op Cyprus te vereffenen heeft, de joodse
	invloeden rond de Zwarte Zee, Israël en de Koerden, antisemietistische
	provocaties in Turkije, de joodse invloeden binnen de Turkse society, en
	vervolgens nog een verhandeling over de <i>dönmeler</i>, de joodse bekeerlingen
	tot de islam. Het laatste hoofdstuk is wel heel kwaadaardig. Het bevat de
	ledenlijsten van verschillende Turkse vrijmetselaarsloges, compleet met foto’s
	van de leden en hun persoonlijke gegevens, adressen thuis en op het werk,
	telefoonnummers, enzovoort. Het is duidelijk dat dit niets minder is dan een
	hitlist voor wie iets tegen de Turkse vrijmetselarij wil ondernemen.<br>

	<br>De omslagillustratie toont een wijze van Zion,
	zittend op wat niet anders geduid kan worden dan een brandstapel. In zijn
	rechterhand draagt hij een Tora-rol, in de linker hand houdt
	hij passer en haak, de symbolen van de vrijmetselarij. (JJW)<br>
    </p>
	</td></tr>

<!--	footer	-->
<table border="0" cellpadding="0" cellspacing="0" width="498">
<tbody><tr>
<td colspan="2" bgcolor="#002E65"><img src="../images/shim.gif" border="0" height="1" width="480"></td>
</tr>
<tr>
<td align="left"><a href="javascript:history.back(-1);" class="hornav">vorige pagina</a></td>
<td align="right">
<a class="hornav" href="object14.htm#14">volgende pagina</a></td>
</tr>
</tbody>
</table>
<!--	einde footer	-->

</td>
</tr>
</table>
</body>
</html>
