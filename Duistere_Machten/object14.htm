<html>
<head>
<title>Duistere Machten</title>
<meta NAME="etcl.editor" CONTENT="Hans Tisseur">
<meta NAME="etcl.revised" CONTENT="20010328">
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css
"></head>

<!--<link rel="stylesheet" href="http://bc.leidenuniv.nl/inhoudbc.css" type="text/css">-->

<body> 

<!-- link="#003366" vlink="#000000" alink="#003366"
background="../../images/Geelbeig.gif"-->

<table border="0" cellspacing="0" cellpadding="11" width="480">

 <!-- <tr><td class="header" valign="middle" align="center" height="62" bgcolor="#003366"><h4
    class="geel"><a name="Begin"></a>Tentoonstellingen</h4></td></tr>-->


  <tr><td>
      <h4>
      DUISTERE MACHTEN</h4>
      <h4>Gestalten van het kwaad in de wereld van
      de islam</h4>
      <p><i>Een tentoonstelling van recente boeken uit de Arabische
	wereld, Turkije en Indonesië in de Leidse Universiteitsbibliotheek,<br>
	6 december 2000 - 29 januari 2001<br>
	<br>
        Samenstelling: Arnoud Vrolijk & Jan Just Witkam</i></td></tr>
  
  <tr><td>
  
  <p><b>INHOUD</b>
  
  <p><b><a href="inhoud.htm#I">Duistere machten</a></b>

  <ol>
    <li>
      <p><b><a href="object1.htm#1">De hellestraf als sanctie</a></b>

    </li>
    <li>
      <p><b><a href="object2.htm#2">Satan en zijn werken</a></b>

    </li>
    <li>
      <p><b><a href="object3.htm#3">Geesten en magie</a></b>

    </li>
    <li>
      <p><b><a href="object4.htm#4">De Antichrist</a></b>

    </li>
    <li>
      <p><b><a href="object5.htm#5">De koran als afweermiddel</a></b>

    </li>
    <li>
      <p><b><a href="object6.htm#6">Het secularisme en het modernisme</a></b>

    </li>
    <li>
      <p><b><a href="object7.htm#7">Verboden genotsmiddelen</a></b>

    </li>
    <li>
      <p><b><a href="object8.htm#8">Vrouwen</a></b>

    </li>
    <li>
      <p><b><a href="#9">Islamitische dictators</a></b>

    </li>
    <li>
      <p><b><a href="object10.htm#10">Terrorisme</a></b>

    </li>
    <li>
      <p><b><a href="object11.htm#11">Buitenlandse ideologieën</a></b>

    </li>
    <li>
      <p><b><a href="object12.htm#12">De <i>Satanic Verses</i></a></b>

    </li>
    <li>
      <p><b><a href="object13.htm#13">Het joodse gevaar</a></b>

    </li>
    <li>
      <p><b><a href="object14.htm#14">Sex als zionistisch wapen</a></b>

    </li>
    <li>
      <p><b><a href="object15.htm#15">De vertalingen van <i>Mein
            Kampf</i></a></b>

    </li>
  </ol>
  <p><b><a href="object16.htm#16">Register van auteurs, editeurs,
            vertalers,<br>
            illustratoren, plaatsen en uitgeverijen.</a></b>
  </p>
      <hr>
	<a name="14"><h4>Sex als zionistisch wapen</h4></a>In de loop van 1995 en 1996 verschenen in Cairo
	plotseling enkele journalistieke publicaties waarin nieuwe aspecten van de
	zionistische samenzwering werden belicht. Voor de auteurs van deze boeken was
	er duidelijk sprake van een offensief van sex (en dus van aids) om de Arabische
	man te bederven en de Arabische cultuur te vernietigen. Het betreft een terrein
	waarvan het algemeen bekend is dat de Arabische man er bijzonder gevoelig voor
	is, zoals ook blijkt uit de vele bepalingen met sexuele implicaties in het
	islamitische recht. <br>
   <br>Sex en spionage is een thema dat in deze boeken
	ruimschoots aan bod komt. ‘Wat doen de Israëlische spionnes in de bedden van
	onze politici?’, is de vraag die daarbij gesteld wordt. Het verschijnen van
	zulke boekjes duidt op een wijd verbreid geloof in samenzweringen. Dat is op
	zich geen nieuws, want dat geloof is in het Midden-Oosten endemisch. Deze
	werkjes voegen nieuwe dimensies toe aan een oude thematiek, en vertonen
	dezelfde soort van gesloten universum van redenering. Als men eenmaal het
	bestaan van een oorlog met een zo vitaal en universeel middel als sex aanneemt,
	met aids als nemesis, klopt veel opeens en wordt nog veel meer verklaarbaar. En
	er is reden voor grote bezorgdheid, want achter de werkelijkheid van alledag
	blijken zich werkelijkheden te verschuilen die wij slechts kunnen ontwaren als
	we de uitgangspunten van de auteurs van deze boekjes aannemen. <br>
    <br>De boekjes lagen allen bij sommige straathandelaren in de duurdere wijken (Qasr
	al-Nil en dergelijke) te koop. Ze waren altijd in plastic hoesjes verpakt die
	het doorbladeren voor (nieuws)gierige passanten onmogelijk maakten en de
	prijzen waren gemiddeld vijf maal zo hoog als andere, vergelijkbare titels in
	de straathandel. (JJW)<br>
	<br>
	<hr>
	</td></tr>
<tr><td>
	<a href="Images/htmpagina/duistere machten_65.htm" target="_top"><img src="Images/65klein.jpg"
    align="left" border="0" hspace="10" border="0" alt="65klein.jpg (5450 bytes)"
    width="150" height="211"></a>[<b>65</b>] <i>`Ar&#257;y&#257; Isr&#257;’&#299;l fawq ars&#803;ifat
	al-`Arab : al-qis&#803;s&#803;a al-k&#257;mila li-i<u>k</u>tir&#257;q al-`Arab
	bi-al-&#298;dz wa-al-&#287;ins</i>, `Is&#803;&#257;m K&#257;mil. 2<sup>e</sup> dr.,
	[Al-Q&#257;hira] : Mis&#803;riyya, [1996].&nbsp;&nbsp;
    <table border="0" cellpadding="0" cellspacing="0" width="64%">
      <tr>
        <td width="50%"></td>
        <td width="50%">
          <p align="right">
	Privécollectie</td>
      </tr>
    </table>
    <br>‘Israëlische naakte vrouwen op de Arabische
	trottoirs. Het volledige verhaal over de destabilisatie van de Arabieren door
	aids en sex.’<br>

    <br>In dit werkje, dat voorzien is van een (met zwarte
	strepen gekuist) fotodossier, wil de schrijver het zionistische sexoffensief
	aan de kaak stellen. Hij doet door een aantal punten onder de aandacht brengen:
	Aids wordt door de Mossad, de Israëlische geheime dienst bewust verspreid. De
	financiële winsten van de prostitutie zijn gigantisch. Het is duidelijk dat er
	sprake is van een verbond tussen de joodse maffia en de Israëlische geheime dienst.
	Er is een complot in de pers over het verzwijgen van naaktstranden bij Taba, de
	Egyptische badplaats vlakbij Eilath. De wel buitengewoon lucratieve
	activiteiten van Eli Jal, de Israëlische sexkoning, worden speciaal beschreven.
	De joodse houding ten opzichte van sex wordt geïllustreerd met voorbeelden uit
	het Oude Testament (de huishoudens van de oudtestamentische profeten waren
	poelen van ontucht. De voorbeelden die daarbij worden gegeven zijn de bekende
	verhalen: Abraham laat Sarah zich prostitueren, Lot bezwangert zijn dochters,
	enzovoort. Verder wordt melding gemaakt van gedocumenteerde zedenzaken waarin
	jodinnen betrokken waren in het 15e-eeuwse Florence, gevolgd door een exposé
	over joodse bordelen in de geschiedenis, enzovoort.) Het boekje heeft vooral
	een waarschuwende toon.<br>

	<br>Het omslag vertoont een halfnaakte, in bont gehulde vrouw
	met een pistool in de hand, die de lezer intens aankijkt. Het topje van haar
	bikini is weg geretoucheerd, en op haar borst is, in plaats van de
	gebruikelijke zwarte streep van de censuur, een zwarte davidsster aangebracht.
	Een illustratie in de beste James-Bond traditie. (JJW).

	</td></tr>

<tr><td>
	<a href="Images/htmpagina/duistere machten_66.htm" target="_top"><img src="Images/66klein.jpg"
    align="left" border="0" hspace="10" border="0" alt="66klein.jpg (7117 bytes)"
    width="150" height="199"></a>[<b>66</b>] <i>Fad&#803;&#299;h&#803;a ismuh&#257;
	Sa`&#299;da Sult&#803;&#257;n : D&#257;n&#257;, mut&#803;ribat al-&#287;ins
	al-Isr&#257;’&#299;liyya</i>, Muh&#803;ammad al-&#288;ayt&#803;&#299;.
	[Al-Q&#257;hira : Al-Markaz al-`Arab&#299;], 1995.&nbsp;
    <table border="0" cellpadding="0" cellspacing="0" width="64%">
      <tr>
        <td width="50%"></td>
        <td width="50%">
          <p align="right">
	Privécollectie</td>
      </tr>
    </table>
    <br>‘Een schandaal genaamd Sa`ida Sultan. Dana, de
	Israëlische sex-zangeres.’<br>

	<br>Dit werkje belicht vooral de kwalijke achtergronden van
	de Israëlische vermaaks- en muziekindustrie,&nbsp; met de Israëlische transsexuele
	‘zangeres’ Dana International als centraal thema. <br>

	<br>De bedreiging
	van de Arabische muziekcultuur die van haar uitgaat is de voornaamste zorg van
	de auteur. Sa`ida Sultan is de naam waaronder Dana International bekend is in
	Jordanië, Syrië, de Golfstaten en in Noord-Afrika. Maar het is nog veel gekker,
	want de eigenlijke naam van Dana International is Yaron Cohen, en hij komt uit
	een Jemenitische joodse familie. In een breder verband komen ook Madonna en
	Michael Jackson ter sprake, en natuurlijk worden ook de activiteiten van de
	internationale vrijmetselarij hierbij niet vergeten. Alcohol en drugs doen
	daarbij nog hun verwoestende werk, alsof het zo allemaal nog niet erg genoeg
	is. De onthullingen over de beeldschone Dana, die behalve man ook nog eens
	arabofoon blijkt te zijn, benadrukt eens te meer dat niet alles is wat het
	lijkt te zijn. Hormonenbehandelingen, acupunctuur, het repareren van
	maagdenvliezen, het voze leven van mannequins, internationale spionage,
	eigenlijk houdt alles met alles verband. Onverwachte dwarsverbanden worden
	blootgelegd, onder meer tussen de Israëlische vermaaksindustrie en de zangers
	van de Falasha, de zwarte joden uit Ethiopië, die met met hun gebruik van
	Nubische en Afrikaanse muziek een bijzondere aantrekkingskracht weten uit te
	oefenen op het Arabische publiek. Heel authentiek is het schrijnende hoofdstuk
	over Hasan Masaliha, de Palestijnse zanger (met Israëlische nationaliteit), die
	vanwege zijn samenwerking met een Israëlische componist uit eerwraak door zijn
	eigen familie werd doodgeschoten. Het is een harde waarschuwing voor al
	diegenen die wetend of onwetend de vijand in de kaart spelen. Het boek eindigt
	met waarschuwingen tegen ‘de revolutie van de muziekcassettes’ met hun sluipend
	gif.<br>

	<br>De illustratie 	op het omslag is kennelijk een foto van Madonna of een Madonna-look-alike (en
	niet van Dana International), in wulpse pose. Haar décolleté is bedekt door een
	zwarte streep, anders zou het boek in Egypte niet eens te koop mogen worden
	aangeboden. Haar ogen zijn ook met een dergelijke streep bedekt. Dat is niet
	uit pruderie, maar om de mogelijk schadelijke magische werking van Madonna’s
	blikken weg te nemen. In de linkerbovenhoek staat nog: ‘alleen voor
    	volwassenen’. (JJW)<br>
    
	</td></tr>

<tr><td>
	<a href="Images/htmpagina/duistere machten_67.htm" target="_top"><img src="Images/67klein.jpg"
    align="left" border="0" hspace="10" border="0" alt="67klein.jpg (6362 bytes)"
    width="150" height="214"></a>[<b>67</b>]<i> H&#803;arb al-`&#257;hir&#257;t :
	nis&#257;’ al-Yah&#363;d wa-al-zu`am&#257;’ al-`Arab</i>, Muh&#803;ammad
	al-&#288;ayt&#803;&#299;. [Al-Q&#257;hira] : Al-Markaz al-`Arab&#299;, [1995].
    <table border="0" cellpadding="0" cellspacing="0" width="64%">
      <tr>
        <td width="50%"></td>
        <td width="50%">
          <p align="right">Privécollectie</td>
      </tr>
    </table>
    <br>‘De oorlog der prostituées : joodse vrouwen en de
	Arabische leiders.’<br>

	<br>Dit boekje beschrijft de activiteiten van Israëlische
	hoeren, als onderdeel van de oorlog die het wereldjodendom voert tegen de
	mensheid. De middelen in die oorlog zijn vooral de prostitutie en de handel in
	blanke slavinnen. Het is de oudste oorlog die wordt gevoerd door middel van het
	oudste beroep. Meer in het bijzonder is het de oorlog van Israël tegen de
	Arabische maatschappij, en de gebruikte middelen liegen er niet om. Deze oorlog
	wordt niet meer gevoerd met geweer en kanon, zelfs niet meer met atoombom en
	chemische wapens, maar met het machtigste wapen van alle: sex. Geld en macht
	zijn de buit voor de overwinnaar. Ook dit boekje gaat eerst in op de
	historische achtergronden en de auteur leest het Oude Testament vooral als een
	chronique scandaleuse. Als dat de heilige boeken zijn van een religieuze
	gemeenschap, dan is die gemeenschap door en door rot, zo kan niet anders dan de
	conclusie van de lezer zijn.

	<br>Het grootse deel van het boek wordt echter gevormd door
	de beschrijving van de lijnen van sex en macht in de Arabische wereld in de
	afgelopen halve eeuw. Sexschandalen aan het hof en in de families van de leden
	van de ministerraad van de decadente koning&nbsp;&nbsp;

	<br>Faroek (afgezet in 1952) worden breed uitgemeten. Zij
	worden mede in verband gebracht met de activiteiten van de sinistere Eliyahu
	Sassoon, hoofd van de Jewish Agency, allemaal net in de tijd dat de staat
	Israël werd gesticht, die in het boekje steevast met de in de Arabische wereld
	politiek meer correcte term ‘zionistische entiteit’ wordt aangeduid. Het boekje
	gaat ook in op meer recente zaken. Activiteiten van de Duitse geheime dienst
	uitgevoerd in samenwerking met de Mossad worden beschreven. Een onverwachte
	wending bestaat hierin dat de campagne in het Westen tegen de
	vrouwenbesnijdenis erbij wordt gehaald. De Mossad ziet er in elk geval op toe dat
	zijn vrouwelijke agenten niet besneden zijn, anders zouden zij hun werk, het
	verschaffen van genot, niet goed kunnen doen. Kennelijk gaat de auteur ervan
	uit dat vrouwenbesnijdenis in Israël gewoon is. De Mossad heeft een speciale
	afdeling voor het voeren van de sexoorlog. De namen van de beruchtste
	vrouwelijke agenten worden genoemd, en het geheel leest inderdaad als een lijst
	met namen van medewerksters van een bordeel, Bianca, Madame Claude, Barbara,
	Suzanna, enzovoort. Het fotokatern dat ook in dit werk aanwezig is liegt er
	niet om. Het boek is optimistisch van aard, want ‘de haviken van onze eigen
	geheime diensten’ laten zich gelukkig niet in de luren leggen.

	<br>Het omslag toont twee schaars geklede vrouwen die de
	prostituées van de titel moeten verbeelden. Ook bij hen zijn de ogen bedekt
	door de kuisheidsstreep, om de lezer tegen schadelijke magie te beschermen. De
	davidsster op het omslag geeft al van ver aan wat het genre van het boek is.
	(JJW)
	</td></tr>

<!--	footer	-->
<table border="0" cellpadding="0" cellspacing="0" width="498">
<tbody><tr>
<td colspan="2" bgcolor="#002E65"><img src="../images/shim.gif" border="0" height="1" width="480"></td>
</tr>
<tr>
<td align="left"><a href="javascript:history.back(-1);" class="hornav">vorige pagina</a></td>
<td align="right">
<a class="hornav" href="object15.htm#15">volgende pagina</a></td>
</tr>
</tbody>
</table>
<!--	einde footer	-->

</td>
</tr>
</table>
</body>
</html>
