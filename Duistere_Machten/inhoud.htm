<html>
<head>
<title>Duistere Machten</title>
<meta NAME="etcl.editor" CONTENT="Hans Tisseur">
<meta NAME="etcl.revised" CONTENT="20010330">
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css
"></head>

<body> 

<table border="0" cellspacing="0" cellpadding="2" width="480">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Duistere machten</td></tr>
  <tr>
    <td>
      <h4>
      DUISTERE MACHTEN</h4>
      <h4>Gestalten van het kwaad in de wereld van
      de islam</h4>
      <p><i>Een tentoonstelling van recente boeken uit de Arabische
	wereld, Turkije en Indonesië in de Leidse Universiteitsbibliotheek,<br>
	6 december 2000 - 29 januari 2001<br>
	<br>
        Samenstelling: Arnoud Vrolijk & Jan Just Witkam</i>
      <p><br>
        <a href="Images/htmpagina/duistere machten_aff.htm" target="_top"><img src="Images/affklein.jpg" alt="aff"
    width="150" height="94" align="right" border="1"></a></p>

      <p>
      <table width="62%">
        <tr>
          <td width="98%" colspan="3"><font size="1">Diakritische
            tekens worden niet door alle browsers
            correct weergegeven. Raadpleeg bij
            twijfel of foute weergaven de
            volledige catalogus. Hiervoor hebt u
            Acrobat Reader nodig; deze software is
            vrij verkrijgbaar op&nbsp; internet.</font>
          </td>
        <tr>
          <td width="8%"></td>
          <td width="28%" valign="top"><b>INHOUD</b>
          </td>
          <td width="62%" height="1">
            <b><a href="kp40web.pdf">Volledige catalogus tekst<br>
            </a></b>
            <font size="1">(pdf file 240kb)</font>
          </td>
        </table>
      <p><b>INHOUD</b>
      <p><b><a href="#I">Duistere machten</a></b>
      <ol>
        <li>
          <p><b><a href="object1.htm#1">De
          hellestraf als sanctie</a></b></li>
        <li>
          <p><b><a href="object2.htm#2">Satan en
          zijn werken</a></b></li>
        <li>
          <p><b><a href="object3.htm#3">Geesten en
          magie</a></b></li>
        <li>
          <p><b><a href="object4.htm#4">De
          Antichrist</a></b></li>
        <li>
          <p><b><a href="object5.htm#5">De koran
          als afweermiddel</a></b></li>
        <li>
          <p><b><a href="object6.htm#6">Het
          secularisme en het modernisme</a></b></li>
        <li>
          <p><b><a href="object7.htm#7">Verboden
          genotsmiddelen</a></b></li>
        <li>
          <p><b><a href="object8.htm#8">Vrouwen</a></b></li>
        <li>
          <p><b><a href="#9">Islamitische
          dictators</a></b></li>
        <li>
          <p><b><a href="object10.htm#10">Terrorisme</a></b></li>
        <li>
          <p><b><a href="object11.htm#11">Buitenlandse
          ideologieën</a></b></li>
        <li>
          <p><b><a href="object12.htm#12">De <i>Satanic
          Verses</i></a></b></li>
        <li>
          <p><b><a href="object13.htm#13">Het
          joodse gevaar</a></b></li>
        <li>
          <p><b><a href="object14.htm#14">Sex als
          zionistisch wapen</a></b></li>
        <li>
          <p><b><a href="object15.htm#15">De
          vertalingen van <i>Mein Kampf</i></a></b></li>
      </ol>
      <p><b><a href="object16.htm#16">Register van
      auteurs, editeurs, vertalers,<br>
      illustratoren, plaatsen en uitgeverijen.</a></b></p>
      
      <hr>
      <h4><a name="I">DUISTERE MACHTEN</a></h4>
      <p>Wie het aanbod van boeken in de islamitische wereld in de
	  onofficiële circuits zoals boekenstalletjes, straatverkoop en religieuze
	  boekdepots volgt wordt vrijwel direct getroffen door de veelheid aan werken die
	  niet anders dan als waarschuwend en strijdbaar kunnen worden omschreven. De
	  auteurs van deze boeken en pamfletten definiëren een vijand die zich van alle
	  middelen bedient om zijn sinistere doelen te bereiken, en die door de auteurs
	  vervolgens met de meest uiteenlopende argumenten wordt bestreden. Staat de
	  islamitische wereld bloot aan vele interne of externe bedreigingen, of zijn de
	  gevoelens van onzekerheid en onveiligheid er meer wijdverbreid dan elders? De
	  veelheid van strijdbare publicaties is te zeer in het oog lopend om te negeren
	  of als onbeduidend af te doen.</p>

	  <p>De boeken en boekjes die in deze tentoonstelling worden
	  getoond zijn in de afgelopen twintig jaar verzameld, vooral tijdens de
	  acquisitiereizen die regelmatig door medewerkers van het Legatum Warnerianum,
	  de Oosterse afdeling binnen de Leidse Universiteitsbibliotheek, worden gemaakt
	  in landen als Egypte, Koeweit, Turkije en Indonesië. De reguliere boekhandel,
	  die met zijn keurig gedrukte fondslijsten een internationale clientèle bedient,
	  blijkt veel minder geschikt te zijn als bron van dit soort publicaties.
	  Misschien menen de boekhandelaren dat er in de westerse wereld geen vraag naar
	  is, misschien hangt men ook liever de vuile was niet buiten. Op jaarlijkse
	  evenementen als de Cairo International Bookfair is alles echter vrij makkelijk
	  verkrijgbaar.<span class=MsoFootnoteReference> 
      <a href="#1" name="1" target="_self">[1]</a></p>

	  <p>Na al die jaren van verzamelen is nu het ogenblik
	  aangebroken om zowel een tussentijdse balans op te maken als te trachten enige
	  ordening aan te brengen in de thema’s die deze publicaties van vaak zeer
	  uiteenlopende aard bestrijken. Dat is nog niet zo eenvoudig want de auteurs van
	  deze werken en werkjes over het Kwaad laten vrijwel geen tegel ongelicht.
	  Alles, maar dan ook alles, weten zij met al het andere in verband te brengen,
	  zoals blijkt uit een boek waarin de Antichrist, UFO’s, de Bermuda Triangle en
	  de internationale joodse samenzwering als onderdelen van één groot complot
	  beschouwd worden (nr. 23).</p>

	  <p>Het is een literatuur van gedreven auteurs wie de
	  schellen van de ogen zijn gevallen en die een inzicht hebben gekregen in de
	  complexiteit, de veelomvattendheid en alomtegenwoordigheid van het Kwaad dat
	  hun wereld bedreigt. Met hun geschriften proberen zij hun land- en
	  geloofsgenoten te waarschuwen tegen het gevaar dat van alle kanten loert. Soms
	  klinkt er een Cassandra-achtige wanhoop in hun stem. Ziet dan echt niemand de
	  ramp naderen? Het feit dat deze auteurs, maar vooral ook hun uitgevers, van de
	  opbrengst van deze publicaties leven heeft bovendien tot gevolg dat de stroom
	  van boekjes over allerlei grote en kleine misstanden niet ophoudt. </p>

	  <p>De harde concurrentie onder de brengers van deze
	  onheilsprofetieën maakt dat de omslagen van de boeken bijzonder sprekend, op
	  het schreeuwerige af, ontworpen zijn. Duivels en demonen, compleet met hoorntjes
	  en slagtanden, staren de lezer sinister aan met bloeddoorlopen ogen, zondaars
	  in de Hel schreeuwen het uit van de pijn, een slang knaagt aan vrouwenlichamen,
	  davidssterren werpen zware slagschaduwen, en overal is er vuur en bloed.  </p>

	  <p>Voor de samenstellers van een tentoonstelling die een
	  publiek tot doelgroep heeft dat grotendeels het Arabisch niet machtig is, is
	  het wel heel verleidelijk om de selectie van de exponaten te laten bepalen door
	  de picturaal meest in het oog lopende geschriften. En inderdaad hebben zij vaak
	  niet aan die verleiding kunnen weerstaan. Zo heeft het uiterlijk van een boek,
	  dat nu juist dat deel is waarop de auteur nauwelijks of geen invloed kan
	  uitoefenen, vaak (maar niet altijd!) gediend als doorslaggevend argument voor
	  opname in de selectie. Dat daarvan een zekere eenzijdigheid en overdrijving het
	  gevolg werd leek de samenstellers aanvaardbaar. Met nadruk zij dus gesteld dat
	  dit maar een selectie is van een veel groter corpus van onthullende en
	  waarschuwende teksten, die er overigens niet allemaal even spannend uitzien.</p>

	  <p>De goedkope, schreeuwerige omslagen geven wel een
	  indicatie van de doelgroep, de straatarme, semi-analfabete bevolking van de
	  sloppenwijken van miljoenensteden als Cairo of Jakarta. Dat tekent dan ook
	  meteen het perspectief voor de Nederlandse lezer. De maatschappelijke onderlaag
	  die in Nederland marginaal is, maakt in een land als Egypte de meerderheid van
	  de bevolking uit. Dat het slecht gaat met deze mensen hoeft niemand hun te
	  vertellen, wel is er behoefte aan een antwoord op de vraag hoe dit allemaal
	  komt. De auteurs en uitgevers die op deze vraag een antwoord willen geven zijn
	  ook niet zonder meer marginaal te noemen. Natuurlijk zijn er de devianten in de
	  marge, en die zijn nu eenmaal altijd interessanter om te bekijken en te
	  bestuderen dan de kleurloze middelmaat. Zij zijn de idealisten die trends
	  uitzetten, waarvan de meeste niet aanslaan en snel weer vergeten worden, maar
	  waarvan toch altijd wel iets blijft hangen. Andere auteurs behoren tot wat in
	  Nederland het ‘maatschappelijke middenveld’ genoemd wordt:
	  universiteits-professoren en geestelijke leiders. Zij opereren op het snijvlak
	  tussen de machthebbers en de machteloze bevolking. Enerzijds dienen zij oog te
	  hebben voor de frustraties en gevoelens van onmacht en onzekerheid van hun
	  medeburgers, anderzijds zijn zij voor hun positie afhankelijk van de
	  machthebbers. </p>

	  <p>Er lijken maar weinig gebieden te bestaan waar de
	  omstandigheden zo complex zijn als in het Midden-Oosten. In geen der landen van
	  die regio is er sprake van een behoorlijk en rechtvaardig bestuur of kunnen de
	  burgers zonder aanziens des persoons hun democratische rechten uitoefenen.
	  Vrijheid van drukpers zoals wij die kennen (toetsing aan de wet achteraf) is er
	  nergens. Doodstraf en verminking worden regelmatig toegepast als strafsanctie
	  en het doden van medeburgers op grond van politieke en sociale overwegingen is
	  in verscheidene landen een gewoon verschijnsel. Activiteiten van verklikkers
	  van de politie en van de medewerkers van, elkaar niet zelden beconcurrerende,
	  veiligheidsdiensten zijn in brede lagen van de bevolking waar te nemen. Zij
	  zijn een realiteit in het dagelijks bestaan, een ongerief dat men niet van zich
	  af kan schudden. </p>

	  <p>De controle over de drukpers betekent wel dat alle
	  tentoongestelde publicaties door de overheid in het betreffende land zijn
	  toegelaten. In die context is het onmogelijk om kritisch over het eigen regime
	  te schrijven. Op de regimes van andere islamitische landen mag soms wèl kritiek
	  geleverd worden, zoals blijkt uit twee Egyptische boeken waarin Hafez al-Asad
	  als bloedbevlekte tiran wordt afgebeeld en Saddam Husayn de ‘Dief van Bagdad’
	  genoemd wordt (nrs. 42, 44).</p>

	  <p>De frustraties van de bevolking vinden regelmatig hun
	  uitweg in uitbarstingen van terreur. Behalve de contra-terreur van de
	  massa-arrestaties, martelingen en detentie zonder vorm van proces maakt de
	  overheid ook gebruik van de auteurs in het maatschappelijke middenveld. De
	  bekende Egyptische intellectueel `Abd al-`Azim Ramadan kon een uitgebreide
	  studie laten verschijnen bij de staatsuitgeverij over de talrijke gewelddadige
	  fundamentalistische groeperingen in Egypte (nr. 45), en naar aanleiding van de
	  moord op achtenvijftig westerse toeristen bij Luxor in 1997 schreven twee
	  auteurs van onverdacht conservatieve snit een boek waarin zij het gebruik van
	  politiek geweld fel veroordelen (nr. 48).</p>

	  <p>Het valt op dat de meeste pamfletten en boeken uit Egypte komen, met
	  Beiroet als goede tweede. Dat is enerzijds het gevolg van het feit dat daar
	  so-wie-so de meeste publicaties vandaan komen en vandaar over de gehele
	  Arabische en islamitische wereld worden verspreid. Cairo en Beiroet zijn daarom
	  de voornaamste plaatsen van herkomst voor de hier tentoongestelde stukken. Toch
	  overheerst de indruk dat veel werken vooral voor de locale, Egyptische, markt
	  zijn geproduceerd. In andere landen wordt een zelfde concentratie van
	  activistische literatuur van deze aard eigenlijk niet aangetroffen. </p>

	  <p>In een ander deel van de islamitische wereld is de
	  olierijkdom soms een middel gebleken voor het uitoefenen van invloed op de
	  wereldpolitiek, en sommige van de hier getoonde boekjes behandelen dit thema.
	  De keerzijde van de aanwezigheid van minerale rijkdommen in het Midden-Oosten
	  is het gebrek aan impulsen tot economische en sociale ontwikkeling. ‘Het geld
	  komt toch wel binnen’, net zoals de Nederlandse economie zich voor een niet
	  onbelangrijk deel afhankelijk heeft gemaakt van de toevallig aanwezige (en over
	  enige tijd uitgeputte) voorraad aardgas. Niks poldermodel, het geld stroomt
	  toch wel binnen, dus waarom nog veel moeite doen? De Nederlandse economie
	  drijft niet op de export van aardgas alleen, maar in de meeste landen van het
	  Midden-Oosten is de minerale rijkdom de voornaamste bron voor buitenlandse
	  valuta. Intussen is de kapitaalvlucht uit het Midden-Oosten enorm, en in zijn
	  oratie heeft Marcel Kurpershoek terecht Londen genoemd als het nieuwe
	  cultureel-politieke centrum van de Arabische wereld.<span
	  class=MsoFootnoteReference>  <a href="#2" name="2" target="_self">[2]</a>  Het is 
	een centrum waar ook een <i>pecking order</i> is tussen bazen en baasjes, waar 
	wederzijdse pesterijen tussen de
	  groepen van culturele en politieke ballingen aan de orde van de dag zijn. Het
	  wordt zeker niet alleen door idealistische democraten bewoond, laat daar geen
	  misverstand over bestaan, maar de meeste belemmerende omstandigheden van het Midden-Oosten
	  zelf zijn er afwezig. </p>

	  <p>Een stad als Londen is het toevluchtsoord geworden voor diegenen uit het
	  Midden-Oosten die het zich kunnen veroorloven, hetzij om koelte te zoeken
	  tijdens het zomerseizoen, hetzij voorgoed. Toen Saddam Hoesein in de zomer van
	  1990 Koeweit binnenviel en bezette was dat inzoverre een slecht getimede
	  overval omdat vrijwel de gehele elite van Koeweit op dat moment buitenslands
	  was. Zo kon deze direct een inspanning leveren die moest leiden tot de
	  herovering van het emiraat op de Irakese agressor  (nr. 43). </p>

	  <p>Voor de schrijvers van waarschuwende boodschappen geldt
	  dat ellende altijd een oorzaak heeft. Als het de mens slecht gaat heeft hij het
	  erop de een of andere manier zelf naar gemaakt. Door zijn morele zwakheid of
	  onwetendheid wordt de mens een willig slachtoffer van het Kwaad, en het is de
	  taak van de auteurs om waarschuwend en vermanend op te treden. In een recente
	  publicatie uit mystiek-islamitische hoek wordt, bijvoorbeeld, kort verklaard
	  waarom het met prinses Diana niet anders heeft kunnen aflopen dan ook gebeurd
	  is.<span class=MsoFootnoteReference>  <a href="#3" name="3" target="_self">[3]</a>
	  Zij heeft zich namelijk niet gehouden aan verscheidene belangrijke regels van
	  de islamitische wet. De auteur, Sheikh Nazim al-Haqqani, een Naqshbandi soefi
	  die door zijn volgelingen als een levende heilige wordt beschouwd noemt ze op:
	  prinses Diana heeft haar lichaam niet volgens de regels bedekt; zij was samen
	  met een man met wie zij niet was getrouwd; zij had geen wijn moeten drinken;
	  zij wist geen onderscheid te maken tussen goede en verkeerde handelingen. Het
	  verschrikkelijke gevolg, de dodelijke crash in een Parijse verkeerstunnel, is
	  niet meer dan wat haar logischerwijs moest overkomen. Dat zelfs de Al-Fayed
	  miljarden haar lot niet hebben kunnen veranderen moet voor iedereen een les
	  zijn, en tegelijkertijd ook een bewijs van Gods almacht. Het is een veel
	  voorkomende vorm van redeneren, en de auteurs van de hier getoonde werken
	  gebruiken deze in alle mogelijke variaties en toonaarden. </p>

	  <p>De aansporing aan de gelovigen om toch vooral op correcte manier te leven,
	  is een andere mogelijkheid om te proberen de kwaliteit van het bestaan te
	  verbeteren. Een eindeloze rij pamfletten en boekjes over vele aspecten van het
	  leven volgens de regels van de islam is het gevolg. Van regels voor het correct
	  verrichten van het gebed, tot middeleeuwse leerdichten over kwesties van
	  erfrecht, verhandelingen over de kledingvoorschriften voor mannen en vrouwen,
	  over de islamitische keuken, over gezondheid en genezing voor de regels van de
	  profeet Mohammad, over islamitische economie, enzovoort. Het is werkelijk te
	  veel om op te noemen, en jammer genoeg ook teveel om allemaal te verzamelen. </p>

	  <p>Als de moslims nu maar volgens de heilige wet zouden leven, dan zou het hun
	  niet zo slecht gaan, is een veel gehoorde mening. Het probleem is alleen dat er
	  niet een eenvoudige islamitische wettekst is die van toepassing verklaard kan
	  worden. De islamitische wet bestaat uit een corpus van van vele honderden
	  gezaghebbende handboeken, commentaren, supercommentaren en glossen, waarin
	  ieder het zijne kan vinden. De experimenten om in een land de islamitische wet
	  in te voeren mislukken daarom vrijwel altijd.</p>

	  <p>De auteurs dreigen letterlijk met Hel en Verdoemenis om
	  hun waarschuwingen kracht bij te zetten, en tal van publicaties tonen met een
	  macaber gevoel voor detail de kwellingen die de zondaars en ongelovigen in de
	  Hel ondergaan: hoe zij eeuwig dorst lijden en branden in eeuwige vlammen en, o
	  ironie, hoe zij gedwongen worden toe te kijken hoe de Gelukzaligen leven in het
	  Paradijs (nrs. 1-4a).</p>

	  <p>Verschillende van de waarschuwende en aansporende teksten
	  die nu ook nog in het Midden-Oosten circuleren dateren uit de Middeleeuwen. De
	  omstandigheid dat zij in een soort Arabisch geschreven zijn dat maar weinig
	  verschilt van het moderne standaard-Arabisch maakt deze werken gemakkelijk
	  toegankelijk voor een breed publiek. Verscheidene werken van de polygraaf Ibn Qayyim al-&#286;awziyya (1292-1350) beleven druk op druk. In deze
	  tentoonstelling zijn er drie opgenomen. Eén tekst behandelt het thema van de
	  corrumperende invloed van Satan op de mensheid (nr. 5), een andere geeft
	  aanwijzingen voor het vervaardigen van amuletten als bescherming tegen Satan
	  (nr. 6).  </p>

	  <p>Sommige van de hier getoonde pamfletten hebben een uitgesproken
	  eschatologisch karakter, met hun verwijzingen naar de beloofde verschijning van
	  de Mahdi en Antichrist (nrs. 21-24, 35). Het is niet onmogelijk dat de komst
	  van het nieuwe millennium hier mede debet aan is. Dan is misschien nu het
	  wachten op de publicaties waarin de <i>canard</i> van de millennium bug wordt
	  verklaard in termen van een wereldcomplot. Misschien zijn gebruik van computer
	  en internet in de Arabische wereld zo weinig ontwikkeld, dat verwijzingen naar
	  de wereld van cyberspace nog geen deel uitmaken van het repertoire van al deze
	  onheilsprofeten. Het aantal islamitische websites beleeft echter op dit
	  ogenblik een exponentiële groei, en nu al kunnen tal van virtuele pamfletten
	  tegen allerlei schrijnende misstanden worden opgeroepen. Maar ook zonder de
	  mogelijkheden en gevaren van cyberspace is de wereld al een buitengewoon
	  gevaarlijke verblijfplaats. De verleidingen van Satan zijn veelvuldig, en de
	  argeloze gelovige die eraan toegeeft wachten vreselijke straffen. </p>

	  <p>De meest klassieke bron en normgevende tekst van de islam is natuurlijk de
	  koran, die voor de moslims het onveranderlijke woord van God zelf is. Wanneer
	  in de koran melding wordt gemaakt van de djinns, een soort geesten of demonen,
	  dan kan ook nu geen moslim aan het letterlijke en fysieke bestaan van deze
	  wezens twijfelen. Dus wanneer er boeken worden geschreven (bijvoorbeeld nr. 12)
	  over de gevaren van de omgang, of zelfs huwelijken, tussen mens en djinn, dan
	  is dat een realiteit waarover niemand lichtvaardig of ridiculiserend mag
	  spreken. Het is geloof, geen bijgeloof.</p>

	  <p>De geesten en demonen, die zich op volstrekt onvoorspelbare wijze van de
	  mens kunnen meester maken, vormen een constante en reële bedreiging voor de
	  geestelijke en lichamelijke gezondheid van de gelovigen. Wat dat betreft is er
	  maar weinig veranderd sinds E.W. Lane het hoofdstuk ‘Superstition’ in zijn
	  beschrijving van het pre-moderne Cairo van 1833-1835 aanving met de woorden:
	  ‘The Arabs are a very superstitious people; and none of them are more so than
	  those of Egypt ...’. <a href="#4" name="4" target="_self">[4]</a>
	  Wel verzetten de meeste auteurs zich tegen populaire magische rituelen als
	  geestenbezwering. Het meeste baat heeft men bij het uitspreken van bepaalde passages
	  uit de Koran (zie bijvoorbeeld nrs. 13-14, 16). Zelfs kan de Koran volgens
	  sommigen gebruikt worden om kanker te genezen. Het dagelijks oplezen van een
	  aantal geselecteerde passages kan de gevreesde ziekte doen verdwijnen. Helpt
	  het niet, dan is dat Gods wil (nr. 27). </p>

	  <p>Drank en drugs zijn altijd een gevaar geweest in de islamitische
	  maatschappij, maar de strijd tegen drugs is altijd moeilijker geweest omdat er
	  geen expliciet koranisch verbod op rust. Een publicatie uit 1985 grijpt terug
	  op een verzameling juridische opinies van de middeleeuwse Syrische auteur Ibn
	  Taymiyya (1263-1328), die in zijn tijd strijd voerde tegen allerlei
	  nieuwlichterijen (nr. 33). </p>

	  <p>De promiscuïteit van de vrouw is een groot risico voor het zielenheil van
	  de man. Daarom staat de vrouw volgens de regels van de orthodoxe islam
	  gedurende haar gehele leven onder curatele, eerst van haar vader, later van
	  haar echtgenoot en diens mannelijke verwanten. Aan hen is de taak om te waken
	  over haar huwelijkstrouw en om haar hang naar goedkope pleziertjes zoals
	  kleding en parfum in toom te houden. Dat deze controle niet waterdicht kan zijn
	  blijkt uit een uitspraak van de profeet Mohammed, volgens welke de Hel
	  voornamelijk door vrouwen bewoond wordt (nrs. 36-40).</p>

	  <p>De tot nu toe geschetste verschijningsvormen van het Kwaad hebben vooral te
	  maken met de islamitische wereld <i>an sich</i>: het gebrek aan
	  rechtzinnigheid, de zwakheid van de mens in het algemeen en de schadelijke
	  invloed van ontastbare wezens als de duivel en de djinns. Echter, de islamitische
	  wereld strijdt niet alleen tegen het Kwaad van binnenuit. Een complicerende
	  factor is het bestaan van een vijandige buitenwereld, die zich niet alleen in
	  materiële, maar ook in geestelijke zin meester tracht te maken van de
	  islamitische wereld. </p>

	  <p>Het gevaar van het atheïstische communisme is inmiddels bedwongen (nrs.
	  49-50), maar de volstrekt amorele westerse wereld met zijn technologische
	  voorsprong is nog steeds een tegenstander van formaat. Twee publicaties
	  ontmaskeren de ondermijnende activiteiten van christelijke zendelingen en
	  missionarissen (nrs. 51-52). Hoe kunnen zij proberen een geloof te verbreiden
	  dat in de westerse wereld zelf bijna failliet is? </p>

	  <p>Het secularisme of religieuze modernisme is een groot gevaar, vooral als
	  het binnen de islamitische wereld zelf aanhangers vindt. Een boek, geschreven
	  door een medewerker van de Saoedische Muslim World League, richt zich onder
	  meer tegen de Egyptische islamoloog Nasr Abu Zayd, die na bedreigingen tegen
	  hem en zijn vrouw de wijk moest nemen naar Nederland (nr. 29). </p>

	  <p>Een veel bekender voorbeeld van een verrader uit eigen kring is de Britse
	  auteur Salman Rushdie, die met de publicatie van zijn <i>Satanic verses</i>, nu
	  inmiddels al weer twaalf jaar geleden, de woede en afkeer van de islamitische
	  wereld over zich afriep. In een boek van de Zuid-Afrikaanse islamitische
	  prediker Ahmed Deedat staat de Arabische tekst van de beroemde Fatwa van imam
	  Khomeini (nr. 53). Het blijkt een korte verklaring te zijn waarin Rushdies
	  leven verbeurd verklaard wordt, zonder de uitgebreide theologische
	  argumentaties waarmee fatwa’s (religieus-rechtelijke opinies) gewoonlijk
	  doorspekt zijn, voor de kenners van het islamitisch recht wat teleurstellend.</p>

	  <p>De verleidingen van de geïmporteerde westerse technologie zijn formidabel.
	  Wat televisie, radio, en de cultuur van video en muziekcassettes aan
	  verwoestingen en demoralisering in het islamitische gezin kunnen aanrichten
	  wordt door de onheilsauteurs breed uitgemeten (nr. 34). Een Egyptisch boek uit
	  1991 bevat een Middeleeuwse tekst tegen het maken van muziek, omdat dat de
	  aandacht van de gelovigen van belangrijker zaken wegneemt. De afbeelding van
	  een trompet en een elektrische gitaar op het omslag maken een wat
	  anachronistische indruk (nr. 32). Dat in een andere context een auteur op het gevaar
	  wijst dat de Israëlische muziekindustrie de authentieke Arabische muziek in
	  gevaar brengt, hoeft niet in tegenspraak te zijn met de leer van de algehele
	  onwenselijkheid van de muziek (nr. 66). </p>

	  <p>Alle tot nu toe genoemde vormen van kwaad, zowel intern als extern, lijken
	  samen te komen in Israël, de joodse staat die in 1948 met veel geweld werd
	  gegrondvest op de puinhopen van het Britse koloniale rijk. <span
	  style='color:black'>Het probleem van het bestaan van dit <i>corpus alienum</i>,
	  met alle internationale politieke complicaties van dien, geeft het gebied nog
	  een extra sensitiviteit, niet alleen voor de westerse krantenlezer en
	  televisiekijker, maar ook en vooral voor de bewoners zelf van de regio, die
	  zich voortdurend op vernederende wijze geconfronteerd zien met hun
	  machteloosheid. Welke vormen dat kan aannemen in de marginale publicaties die
	  het onderwerp van ‘duistere machten’ zijn, kan gezien worden aan de vele
	  publicaties die facetten van het ‘joodse gevaar’ behandelen. </p>

	  <p>De koran zelf bevat een vrij groot aantal passages waaruit de vijandschap
	  met de joden blijkt. In de vroege geschiedenis van de islam is dit te herleiden
	  tot de afwijzing door de joden van Medina van de zending van de profeet
	  Mohammad. Het gevolg is dat in die tijd openbaringen op hem zijn neergedaald
	  met een uitgesproken anti-joodse teneur. Door de onveranderlijke aard en
	  integrale toepassing van de koran als normgevende tekst zijn deze passages
	  gemeengoed geworden onder de gelovigen.<a href="#5" name="5" target="_self">[5]</a>
	  Deze heilige teksten bepalen mede de toon die door veel anti-joodse Arabische en
	  Turkse auteurs in hun pamfletten wordt gebruikt (vooral nrs. 56-67). Juist
	  vanwege de koranische autoriteit kunnen zulke teksten niet naar de vereisten
	  van politieke correctheid worden verhuld. Veel van de pamflettisten zijn dan
	  ook niet bereid zich naar Europese en Noord-Amerikaanse mode politiek correct
	  uit te drukken en een onderscheid te maken tussen joden en zionisten. Er is
	  geen sociale controle, zoals bij ons, die het schrijven tegen joden onbeschaafd
	  maakt en het schrijven tegen zionisten minder onbeschaafd. Gesanctioneerd door
	  de talrijke anti-joodse passages in de koran hoeft geen enkele moslim-schrijver
	  zich aan deze westerse conventies te storen.</p>

	  <p>Veel ellende en ongeluk in de regio wordt geweten aan de alomvattende
	  joodse machinaties en oppermachtige zionistische lobbies, een complex van
	  ‘bovenbazen’ waaronder ook de vrijmetselarij en de Rotary begrepen worden.
	  Paradoxaal genoeg is misschien juist daardoor de staat Israël een belangrijke
	  factor van eendracht binnen de Arabische wereld geworden. Hoe dit ook zij, het
	  is een feit dat een relatief groot aantal anti-joodse en anti-Israëlische
	  pamfletten circuleert. Aan de buitenkant van de boeken vallen de verschillende
	  antisemietische stereotypen direct op, de inhoud is ook vrij voorspelbaar, en niet
	  zelden eindigen ze met een oproep van de auteur om de heilige plaatsen in
	  Jeruzalem te bevrijden.</p>

	  <p>Een drietal boekjes, afkomstig van de straathandel in Cairo, toont aan hoe
	  de ‘zionistische entiteit’ gewetenloos misbruik maakt van de zwakheid des
	  vlezes van de Arabische man. Speciale, door de Mossad getrainde sex-agentes
	  verleiden Arabische politieke leiders om hen daarna te chanteren, en
	  verspreiden aids onder de moslims als onderdeel van een demoralisatiecampagne
	  (nrs. 65-67).</p>

	  <p>Een exponent van het anti-zionisme in de islamitische wereld is de
	  voortdurende populariteit van Adolf Hitler, iets wat in westerse ogen een
	  wansmakelijke en zelfs weerzinwekkende indruk maakt. Het feit dat Hitler
	  miljoenen joden liet vermoorden is in de islamitische wereld niet tot in de
	  details bekend, misschien ook omdat men er in het onderwijs weinig woorden aan
	  vuilmaakt. Wat blijft hangen is het vage idee ‘dat Hitler tegen de zionisten
	  gestreden heeft’, en daarmee heeft hij de status van held verdiend. Bovendien
	  weet vooral de jeugd dat het roepen van ‘Hitler, Hitler!’ in de westerse wereld
	  als bijzonder pijnlijk ervaren wordt, en dat is mooi meegenomen. Een ander
	  aspect is dat Hitler oorlog heeft gevoerd tegen Groot-Brittannië en Frankrijk,
	  de gehate koloniale machthebbers. Vertalingen van <i>Mein Kampf</i> beleven in
	  de islamitische wereld dan ook druk na druk. Twee Arabische vertalingen en de
	  tiende druk van de Turkse vertaling van Mine Toker worden nu aan het publiek
	  getoond.</p>

	  <p>De gevaren die de islamitische wereld bedreigen lijken zó totaal en
	  overweldigend, dat men zich goed kan voorstellen dat het te laat is om het tij
	  te keren. Toch zijn de meeste van de auteurs van de genoemde boeken geen echte
	  onheilsprofeten. Zij heffen de vinger en waarschuwen met de bedoeling een
	  tegenbeweging op gang te brengen, niet om een onafwendbaar onheil te
	  voorspellen. De auteur van een van de pamfletten over de Mossad-agentes
	  verwoordt dit misschien wel het beste met zijn vaststelling dat de ‘haviken van
	  onze geheime diensten’ het gevaar gelukkig 
      goed in de gaten hebben en het ergste onheil weten te voorkomen (nr.
	  67). En zo eindigen veel van deze aanklachten, onthullingen en beschuldigingen
	  met een positieve noot. Uiteindelijk zal het goede zegevieren.</p>
      <br>
      <table width="384" border="0">
        <tr>
          <td width="162">Leiden, 10 november 2000</td>
          <td width="208">Jan Just Witkam en
            Arnoud Vrolijk</td>
        </tr>
      </table>
 <span style='font-size:
	10.0pt;'><div id=ftn1>

    <p>&nbsp;</p>

    <p><b>Noten</b></p>

    <p class=MsoFootnoteText><a href="inhoud.htm#1" name="1">[1]</a> Een aanzienlijke hoeveelheid materiaal
	over duivels, demonen en magie kon worden aangeschaft tijdens een ochtend op de
	Cairo Bookfair 1999 in het gezelschap van prof. Remke Kruk, een specialist op
	dit terrein.</p>

	</div>

	<div id=ftn2><p class=MsoFootnoteText><a href="inhoud.htm#2" name="2">
	[2]</a> P.M. Kurpershoek, <i>Wie luidt de doodsklok over de Arabieren? Arabisme, 
	Islam, en de Wereldbank</i>. Leiden (Universiteit Leiden) 1998.</p>

	</div>

	<div id=ftn3><p class=MsoFootnoteText><a href="inhoud.htm#3" name="3">[3]</a> Sheikh Nazim al-Haqqani, <i>Princess Diana’s death</i>. London
	(Zero Productions) 1997.</p>

	</div>

	<div id=ftn4><p class=MsoFootnoteText><a href="inhoud.htm#4" name="4">[4]</a> E.W. 
	Lane, <i>Manners and customs of the modern Egyptians. </i>Introduction 
	by Saad el-Din. London, etc., 1954, p. 228.</p>

	</div>

	<div id=ftn5><p class=MsoFootnoteText><a href="inhoud.htm#5" name="5">[5]</a> Een handig overzicht van deze passages
	wordt gegeven door J.H. Kramers in het onderwerpenregister bij zijn Nederlandse
	vertaling van <i>de Koran</i> (pp. 586-587 in de door Asad Jaber en Johannes
	J.G. Jansen bewerkte versie, Amsterdam 1992).</p>

	</div>

	<div id=ftn6><p class=MsoFootnoteText><a href="object13.htm#6" name="6">[6]</a>De geschiedenis van het
	ontstaan van de ‘Protocollen’ en de transformatie van <i>Dialogue</i> naar
	‘Protocollen’ zijn uitgebreid beschreven door Norman Cohn, <i>Warrant for
	genocide. The myth of the Jewish world-conspiracy and the Protocols of the Elders
	of Zion</i>. London 1967.</p>
	</div>
      <p><br>

      </span>
</table>
</body>
</html>