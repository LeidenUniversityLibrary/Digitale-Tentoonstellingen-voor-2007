<html>

<head>
<title>Een netwerk aan de basis der Leidse universiteit / Heesakkers</title>
<meta NAME="etcl.editor" CONTENT="Hans Tisseur">
<meta NAME="etcl.revised" CONTENT="20000607">
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css
"></head>


<body> 

<table border="0" cellspacing="0" cellpadding="2" width="480">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8">  Dousa</td></tr>
<tr><td> 
<table border="0" cellspacing="0" cellpadding="2" width="480">
  <tr>
    <td> 
      <p class="subparagraaf"><a name="C.L. Heesakkers"></a>C.L. Heesakkers
    </p>
      <p class="subparagraaf">Toespraak bij de aanbieding van het eerste exemplaar van de facsimile-editie aan de 
	Rector Magnificus prof. dr. W.A. Wagenaar op 7 juni 2000 in de Noordhal 
	van de Universiteitsbibliotheek te Leiden.
    </p>
    <br>Alba amicorum hebben in de laatste jaren niet te klagen over belangstelling. Nog 
	onlangs besteedden pers en media uitvoerig aandacht aan de aankoop van elf 
	prachtige alba door de Koninklijke Bibliotheek. Diverse vroege alba waren voorwerp 
	van uitvoerig wetenschappelijk onderzoek dat resulteerde in kostbare edities, al dan 
	niet met facsimile-reproductie van het origineel. Zes maanden geleden verscheen 
	zo'n uitgave van het in Berlijn bewaarde album van Abraham en David Ulrich, 
	predikanten in Zerbst. Een jaar eerder kwam een soortgelijke uitgave op de markt 
	van het album van de Amsterdamse schoolrector Jacobus Heyblocq, bezit van de 
	KB. Nog weer iets eerder publiceerde Solothurn het album van zijn zestiende-
	eeuwse stadssecretaris Johan Jacob vom Staal. Als we afgaan op de verkoopprijs 
	van deze edities, laten deze alba dat van Dousa ver achter zich. De genoemde 
	edities kosten immers het twee- à drievoudige van wat u straks kunt kopen. Bij die 
	edities waren trouwens ook twee à vier keer zoveel onderzoekers betrokken als bij 
	die van het Dousa-album. Toch durf ik te stellen, dat een bijzondere combinatie van 
	factoren het album van Dousa tot een absolute topper maakt.<br>
<br>
	Dat is om te beginnen de persoon van de bezitter en de activiteiten die hij heeft 
	ontplooid. Ten eerste was Dousa rijk bedeeld met wat wij nu zouden noemen 
	goede contactuele eigenschappen. Hij wordt door een tijdgenoot zelfs de 
	beminnelijkste van alle mensen genoemd. Ten tweede speelt zijn leven zich af in 
	een periode waarin zijn land buitengewoon belangrijke ontwikkelingen doormaakt, 
	zowel op maatschappelijk en kerkelijk als op politiek en cultureel niveau. 
	Bovendien lijkt hij zich op cruciale momenten precies daar te bevinden, waar die 
	ontwikkelingen het tastbaarst zijn. Dat was al zo toen hij in Parijs vertoefde in de 
	jaren dat aldaar spectaculaire literaire vernieuwingen plaats vonden. Hij is in Leiden 
	wanneer de stad haar roemruchte beleg doormaakt en hij is, wanneer de 
	stadscommandant sneuvelt, ter plaatse om diens taak over te nemen. Hij is 
	aanwezig in de statenvergadering, waarin Oranje's voorstel voor de stichting van 
	een universiteit wordt besproken. Hij wordt dan ook als eerste voorgesteld voor de 
	commissie die de stichting moet realiseren. Dat de keuze voor de vestiging valt op 
	zijn eigen woonplaats Leiden, zal ook niet geheel buiten hem om gegaan zijn. Als 
	de curatoren tien jaar later de tijd rijp achten om de bibliothecaire voorzieningen te 
	professionaliseren, is hij ter plaatse om zichzelf beschikbaar stellen voor de post 
	van bibliothecaris.  De aanstelling tot bibliothecaris werd gecombineerd met een 
	benoeming tot historieschrijver van Holland. Als wetenschapper had Dousa zich tot 
	dan toe vooral beziggehouden met de klassieke filologie. Van meet af aan echter 
	koesterde hij ook een grote belangstelling voor de geschiedenis van zijn eigen land. 
	Deze belangstelling ging zijn filologische interesse op de lange duur enigszins 
	verdringen en zijn laatste werken op dat terrein werden niet meer door hem`zelf, 
	maar door zijn zoon uitgegeven. Hijzelf wijdde zich meer en meer aan de 
	geschiedschrijving.<br>
<br>
	Misschien hangt Dousa's blijvende aandacht voor zijn album samen met zijn 
	historische belangstelling en zijn gevoel voor documentatie. Terwijl in de meeste 
	alba slechts gedurende een paar jaar bijdragen worden verzameld, gaat Dousa 34 
	jaar lang daarmee door. Het lijkt erop dat hij de vele ontmoetingen die zijn 
	activiteiten met zich meebrengen a.h.w. heeft willen documenteren. Dat leidt tot 
	interessante verschuivingen binnen het geheel van de bijdragen. In de beginfase is 
	Dousa een student met een hevige belangstelling voor de Latijnse poëzie, die hij 
	ook zelf met verve beoefent. Onder de personen die hij om een bijdrage in zijn 
	album vraagt, zitten verscheidene dichters tegen wier gevestigde naam hij hoog 
	opziet. Een aantal jaren later zijn het de jonge dichters aan de Leidse universiteit 
	en elders die vol respect opzien naar, en dingen naar de bijval van de curator en 
	bibliothecaris, die ze unaniem eren als de vorst en de fenix onder de dichters van 
	zijn eeuw. Weinig kwalificaties in het album zijn zo stereotyp als deze of 
	soortgelijke elogia van Dousa's dichtkunst. Dit leidt in 1587 zelfs tot wat bij mijn 
	weten het alleroudste Festschrift in de geschiedenis is. In dat jaar namelijk 
	verschijnt te Heidelberg een bundel Encomia Dousana, een verzameling Latijnse 
	gedichten ter ere van de Leidse curator. Zoiets deed men in die tijd hooguit voor 
	iemand zodra hij was overleden.	Een andere verschuiving in de aard der bijdragen 
	schuilt daarin, dat de inscriptoren uit de laatste jaren vrijwel uitsluitend leden zijn 
	van diplomatieke missies. Hiermee krijgt het album nog meer het karakter van een 
	politiek-historisch interessante documentatie.<br>
<br>
	Een tweede factor die het album van Dousa zijn bijzondere waarde verleent, en die 
	het m.i. tot een zeer uniek specimen maakt, is niet de documentaire rijkdom van 
	de inhoud zelf, maar de inbedding, de verankering van de bijdragen in een veel 
	wijdere, vooral prosopografische documentatie, die Dousa zelf ons heeft nagelaten. 
	Deze documentatie ligt opgeslagen daar waar men ze niet meteen zoekt en in een 
	vorm die voor nog slechts weinigen goed toegankelijk is. Dat is namelijk het  
	omvangrijke Latijnstalige poetische oeuvre van de bezitter en in mindere mate diens 
	ander werk. Zonder kennis van dat materiaal zijn veel bijdragen moeilijk te 
	begrijpen, slecht te plaatsen en nauwelijks op hun waarde te schatten. Ik geeft 
	twee voorbeelden.<br>
<br>
	Het eerste betreft een bijdrage van een Leuvense student, gedateerd 9 mei 1570. 
	Zonder verdere documentatie zouden wij nooit geweten hebben, dat de datum 
	foutief moet zijn, omdat de ontmoeting pas een jaar later plaats kon hebben. Ook 
	zouden wij niet weten, dat de beide jongemannen kort na Leidens ontzet door 
	bemiddeling van derden met elkaar in contact stonden. We zouden minder goed 
	begrijpen, waarom Dousa, toen hij in 1577 in Mechelen moest zijn, een uitstapje 
	naar Leuven maakte, dat ertoe zou leiden, dat zijn Leuvense vriend enkele 
	maanden later naar Leiden kwam, bij Dousa's vriend Jan van Hout onderdak vond 
	en kort daarop tot hoogleraar werd benoemd. De man heet Justus Lipsius, en zijn 
	aanstelling vormt, na drie kommervolle beginjaren, de basis voor de succes-story 
	der jonge universiteit. Dousa heeft dat ook meteen begrepen. Onder de werkelijk 
	ontelbare plaatsen in zijn werk, waar Lipsius wordt genoemd, zo al niet met lange 
	gedichten vereerd, treffen wij tot driemaal toe de bijna ontstellende verzekering, dat 
	hij, Dousa, Leiden een grotere dienst heeft bewezen door te zorgen dat Lipsius 
	daar kwam dan dat hij de stad behouden door het tweede beleg heeft geloodst.<br>
<br>
	Mijn tweede voorbeeld betreft een bijdrage met zo mogelijk nog verder-reikende 
	consequenties. Wij weten dat Lipsius in 1591 Leiden in de steek liet. Emotioneel 
	reageerde een diep teleurgestelde Dousa onmiddellijk met een gedicht getiteld 
	"Over de ondergang der universiteit vanwege het vertrek van Lipsius". Niet lang 
	daarna kwam Domincus Baudius, een der jonge vereerders van Dousa, met het 
	verbluffende idee om Josephus Scaliger uit te nodigen naar Leiden te komen. De 
	Franse hugenoot Scaliger was op dat moment de erkend grootste geleerde in 
	Europa. Hem uitnodigen was zoiets als nu Louis van Gaal voorstellen trainer te 
	worden bij FC Lisse. Toch werd weldra actie in deze richting ondernoemen en ook 
	Dousa liet zich daarbij niet onbetuigd. Nu staat er in Dousa's album een bijdrage 
	van Scaliger. Helaas is ze ongedateerd. Omdat Scaliger zich twee jaar later 
	daadwerkelijk in Leiden vestigde, had hij alle gelegenheid om een bijdrage in het 
	album aan te brengen. Hij onderhield immers amicale contacten met Dousa en 
	diens gezin en luisterde familiale gebeurtenissen als het huwelijk van een dochter 
	of Dousa's eerste grootvaderschap op met lange Latijnse gedichten. Ik heb lange 
	tijd aangenomen dat de bijdrage van Scaliger in 1593 of daarna werd aangebracht. 
	Totdat ik onder de gedichten van Dousa er een aantrof voor ene Paschasius Ranst. 
	Diens naam geniet zo weinig bekendheid, dat Du Rieu hem in het Album 
	studiosorum heeft verbasterd tot Echanst. - Het zij Du Rieu graag vergeven: hij 
	kreeg Dousa's album pas twintig jaar later onder ogen, toen hij het voor de UB in 
	ontvangst mocht nemen. -  Paschasius Ranst nu genoot als student de eer, eind 
	1578 door Dousa in een lange elegie te worden uitgenodigd voor een bijdrage in het 
	album. Om hem over de streep te trekken, wees Dousa erop welke grote figuren 
	hem al met een bijdrage waren voorgegaan. Als eerste noemt hij Justus, d.w.z. 
	Lipsius. Daarna volgen 7 andere coryfeeën. De eerste twee en de laatste vier 
	schreven in het album in de Parijse jaren van Dousa, 1564-1566. De derde in de rij, 
	die in 1578 dus ook al in het album stond, is die van Josephus Scaliger. Met 
	andere woorden, toen Baudius met het ogenschijnlijk onrealistische voorstel kwam, 
	Scaliger naar Leiden uit te nodigen, moet Dousa zich meteen gerealiseerd hebben, 
	dat het om een oude vriend van hem ging, die hij bovendien in de jaren daarna 
	meerdere keren met ere had genoemd in zijn publicaties. Alleen dankzij Dousa's 
	poëzie weten wij dat Scaliger  bijna dertig jaar vóór zijn komst naar Leiden al had 
	kennis gemaakt met de curator van de universiteit die hem nu een zo eervolle 
	positie aanbood.<br>
<br>
	Deze en vele andere bijdragen in het album laten zich met behulp van Dousa's 
	gedichten beter begrijpen, onderling verbinden en in een historische context 
	plaatsen. Daardoor krijgt het album een zeldzame coherentie. De kring der 
	inscriptoren vormt de kern van een waar netwerk, waarvan de hechtheid, de 
	onderlinge wisselwerking en de uitstraling alleen zichtbaar worden in het licht van 
	het totale oeuvre dat Dousa heeft nagelaten. Bij de uitgave van het album is 
	geprobeerd met behulp van de geschriften van Dousa diens relatie met de 
	individuele inscriptoren nader toe te lichten, in de hoop dat op die manier ook 
	biografische gegevens ter beschikking komen die langs geen enkele andere weg te 
	traceren zijn.<br>
<br>
	Een album is een handschrift in een veelvoud van talen en van schrijfhanden en in 
	het onderhavige geval ook nog van wapens en andere tekeningen. Het spreekt 
	vanzelf dat ik voor de ontcijfering en duiding daarvan in de loop der jaren de hulp 
	heb moeten inroepen van vele deskundigen. In de inleiding heb ik hun namen 
	vermeld, en daarbij hopelijk niemand over het hoofd gezien. Bij de uiteindelijke 
	productie van de editie zijn weer anderen betrokken geweest die ook mijn dank 
	verdienen. De bibliothecaris heeft mij echter gezegd dat ik die dank hier niet zelf 
	hoef uit te spreken.<br>
<br>
	Mijnheer de Rector,<br> 
	De eerste Leidse hoogleraar die vier jaar het rectoraat vervulde, zij het niet in 
	successie, zoals u dat doet, was Justus Lipsius. Dousa heeft meerdere werken 
	aan Lipsius opgedragen en van zijn andere werken altijd met graagte een, zo niet 
	het allereerste, exemplaar ter hand gesteld. Had hij ooit zelf de editie van zijn 
	album verzorgd, dan had Lipsius, die, samen met slechts één andere inscriptor, de 
	eer genoot twéémaal in het boekje te mogen schrijven, grote kans gemaakt het 
	eerste exemplaar overhandigd te krijgen. En dat zeker, wanneer hij op dat moment 
	fungerend rector was geweest. Het is daarom vanzelfsprekend, maar tegelijk voor 
	de editor een grote eer, dat u vandaag het eerste exemplaar van deze uitgave in 
	ontvangst wilt nemen.
    <table width="100%" border="0"></table>
    <tr><td>
    <table border="0" cellpadding="0" cellspacing="0" width="100%">
        <td width="13%" align="center"><p align="center"><a href="#Begin"><img
        src="../../images/ButtonT.gif" alt="Begin van de pagina" border="0" width="26" height="26"
        align="left"></a></td>
	 <td width="75%" align="center"><hr>
        </td>
        <td width="12%" align="center"><p align="center"><a href="object1.htm#1"><img
        src="../../images/ButtonR.gif" alt="Verder" align="right" width="26" height="26"
        border="0"></a></td>
        </td></tr>
        
</table>
</body>
