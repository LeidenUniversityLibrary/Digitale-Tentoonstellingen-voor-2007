  <html>

<head>
<title>Een netwerk aan de basis der Leidse universiteit / inhoud</title>
<meta NAME="etcl.editor" CONTENT="Hans Tisseur">
<meta NAME="etcl.revised" CONTENT="20001018">
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css
"></head>

<!--<link rel="stylesheet" href="http://bc.leidenuniv.nl/inhoudbc.css" type="text/css">-->

<body> 

<table border="0" cellspacing="0" cellpadding="2" width="480">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8">  Dousa</td></tr>
<tr><td> 
<h4>Een netwerk aan de basis der Leidse universiteit</h4>    
<p><i>Tentoonstelling bij de uitgave van het album amicorum van Janus Dousa, Universiteitsbibliotheek Leiden, 5 - 30 juni 2000.<br>
Samenstelling: A.Th. Bouwman en C.L. Heesakkers</i></p>
<br> 
<b>&nbsp;&nbsp;<a href="#I">Inleiding</a><br>
&nbsp;1. <a href="object1.htm#1">Dousa geschilderd en gegraveerd</a><br>
&nbsp;2. <a href="object2.htm#2">Dousa als bibliothecaris</a><br>
&nbsp;3. <a href="object3.htm#3">Vormingsjaren: Lucas Fruterius</a><br>
&nbsp;4. <a href="object4.htm#4">Gastvrijheid te Noordwijk: Victor Giselinus</a><br>
&nbsp;5. <a href="object5.htm#5">Leiden, belegerd en ontzet, krijgt een universiteit: Jan van Hout</a><br>
&nbsp;6. <a href="object6.htm#6">Leidse hoogleraren: Justus Lipsius</a><br>
&nbsp;7. <a href="object7.htm#7">Leidse hoogleraren: Bonaventura Vulcanius</a><br>
&nbsp;8. <a href="object8.htm#8">Leidse hoogleraren: Josephus Scaliger</a><br>
&nbsp;9. <a href="object9.htm#9">Leidse studenten: Dominicus Baudius</a><br>
&nbsp;10. <a href="object10.htm#10">Leidse studenten: Janus Gruterus</a><br>
&nbsp;11. <a href="object11.htm#11">Kleurenfacsimile</a><br>
&nbsp;12. <a href="object12.htm#12">Offset-druk</a></b>
<br>
<hr>
      <h4><a name="I"></a> Inleiding</h4>
    <p>Dit jaar viert de Universiteit Leiden haar 425-jarig bestaan.Omdat het een lustrumjaar betreft,
    wordt aan de viering van deze eerste <i>dies natalis</i> in het nieuwe millennium extra luister 
    gegeven. Binnen de lustrumactiviteiten krijgt de geschiedenis van de universiteit en haar 
    instellingen ruime aandacht. De Leidse Universiteitsbibliotheek wil daaraan een bijdrage
    leveren door een uniek document uit haar bezit uit te geven, dat licht werpt op de 
    beginperiode van de universiteit: het vriendenboek of <i>album amicorum</i> van haar eerste 
    curator en bibliothecaris, Janus Dousa (1545-1604).</p>

    <p>Jan van der Does was ten nauwste bij het ontstaan van de universiteit betrokken. 
    Hij was lid van de commissie die de stichting voorbereidde en zorgde dat Leiden de instelling ging 
    huisvesten. Hij schreef de teksten die bij de opening werden voorgedragen. Hij wist in de 
    persoon van Justus Lipsius de eerste geleerde van internationale allure aan te trekken en had
    een belangrijk aandeel in de komst naar Leiden van de andere coryfee, Josephus Scaliger. 
    Dousa, kortom, beschikte over een netwerk dat hem voor zijn werk als curator der universiteit 
    ten zeerste van pas kwam.</p>

    <p>Van meet af aan heeft Dousa zijn netwerk als het ware gedocumenteerd. Hij schafte zich in 
    zijn studentenjaren een vriendenboek aan en liet personen met wie hij kennis maakte, een 
    bijdrage daarin schrijven. Anders dan de meeste tijdgenoten legde hij na vier jaar studeren te 
    Leuven, Douai en Parijs het boek niet terzijde, maar ging nog dertig jaar door met de 
    vastlegging van zijn waardevolste ontmoetingen en vriendschappen.</p> 

    <p>Zijn album bevat daardoor bijdragen van 134 medestudenten, professoren, humanisten, 
    bestuurders, politici en andere tijdgenoten. Het boek krijgt kleur door de aanwezigheid van 29 
    geschilderde familiewapens en bevat daarnaast nog vijf tekeningen en twee ingeplakte 
    gravures. Andere bijdragen zorgen voor een schat aan poëzie in het Latijn en voor enkele 
    Griekse gedichten. Het Nederlands is vertegenwoordigd met enkele sonnetten, terwijl ook 
    Hebreeuws, Frans, Duits en Italiaans niet ontbreken. Zelfs Pools komt erin voor. Ook de grote 
    religieuze, politieke en militaire gebeurtenissen van de periode vinden wij in het boek 
    weerspiegeld.</p>

    <p>De facsimile-uitgave brengt dit kostelijke document uit de vroege geschiedenis der Leidse 
    Academie binnen het bereik van zowel specialisten als een bredere lezerskring. De facsimile-
    band biedt een fotografische weergave die het origineel zo dicht mogelijk benadert. De 
    commentaarband, het werk van de neolatinist prof.dr. C.L. Heesakkers, geeft alle informatie 
    die de lezer nodig heeft voor een kennismaking met Dousa’s vriendenboek: een transcriptie 
    van alle teksten, een beknopte toelichting daarop, een Nederlandse vertaling, en een 
    toelichting op de auteurs van de bijdragen en hun relatie met de hoofdpersoon Dousa.</p>

    <p>In deze tentoonstelling wordt - met de nieuwe publicatie als leidraad - geput uit de rijkdom
    van de bijzondere collecties van de Universiteitsbibliotheek Leiden. In de hoge vitrines zijn
    twee portretten van Dousa en zijn eerste aankoop als bibliothecaris te bezichtigen (1-2). In 
    acht tafelvitrines liggen exemplaren van het facsimile-deel en de commentaarband open bij 
    een inscriptie; de auteurs ervan en hun relatie met Dousa worden aan de hand van een aantal 
    originele stukken belicht (3-10). Tenslotte tonen twee tafelvitrines enkele stadia uit het 
    productieproces van de facsimile-uitgave (11-12).</p>
    <hr><a href="C.L. Heesakkers.htm">Toespraak door C.L. Heesakkers</a> bij de aanbieding van het eerste exemplaar van 
	de facsimile-editie aan de Rector Magnificus prof. dr. W.A. Wagenaar op 7 juni 
	2000 in de Noordhal van de Universiteitsbibliotheek te Leiden.</td>
  </tr>
 <td><table border="0" cellpadding="0" cellspacing="0" width="100%">
  <tr>
    <tab>
        <td width="13%" align="center"><p align="center"><a href="#Begin"><img
        src="../../images/ButtonT.gif" alt="Terug" border="0" width="26" height="26"
        align="left"></a></td>
        <td width="75%" align="center"><hr>
        </td><td width="12%" align="center"><p align="center"><a href="object1.htm#1"><img
        src="../../images/ButtonR.gif" alt="Verder" align="right" width="26" height="26"
        border="0"></a></td>
</table>
</table>
</body>
</html>

