<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>Sluis</title>
<!--- stylesheet --->
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css">
<script language="JavaScript" src="../js/index.js"></script>
<script language="JavaScript" src="../js/browser_stylesheet.js"></script>
<script language="JavaScript" src="../js/printbug.js"></script>
<script language="JavaScript" src="../js/functiondetect.js"></script>



</head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">

<table width="500" border="0" cellspacing="0" cellpadding="0">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Sluis</td>
</tr>
  <tr>
    <td>
      <!--- INHOUD --->
      <a name="top"></a>



      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<!---<div class="hoofdstuk"></div>--->
        <div class="hoofdstuk" style="width: 484; height: 41"><br>
          OOSTENDE VERLOREN, SLUIS GEWONNEN, 1604</div>
<p><i>Tentoonstelling in de Universiteitsbibliotheek van 12 augustus - 12
september 2004<br>
Samenstelling: </i><i>Dirk de Vries&nbsp;<br>
Met bijdragen van Charles van den Heuvel, Anton van der Lem en Piet Lombaerde</i></p>
      <P>&nbsp;</P>
      <table border="0" cellpadding="0" cellspacing="0" width="500">
        <tr>
          <td width="500"><a href="Woord.html#W">Woord vooraf</a></td>
        </tr>
		<tr>
          <td width="500"><a href="Lem.html#D">De strijd om de Vlaamse havens tijdens de
            Tachtigjarige Oorlog</a></td>
        </tr>
		<tr>
          <td width="500"><a href="Heuvel.html#H">De legertent als bibliotheek. Vroeg zeventiende-eeuwse
            theorieën over legerhervormingen en logistiek in het veld</a></td>
        </tr>
		<tr>
          <td width="500"><a href="#P">Oostende afgesneden, belegerd, opgegeven en ingenomen:
            1599 -1604</a></td>
        </tr>
		<tr>
          <td width="500"><a href="Vries.html#C">Cartografische beeldkroniek van de strijd om Sluis in
            1604</a></td>
        </tr>
		<tr>
          <td width="500">Beeldkroniek <a href="Beeldkroniek1.html#B">I</a>, 
			<a href="Beeldkroniek2.html#B2">II</a>,
			<a href="Beeldkroniek3.html#B3">III</a></td>
        </tr>
		<tr>
          <td width="500"></td>
        </tr>
		<tr>
          <td width="500">Catalogus <a href="Catalogus1.html#C1">I</a>,
			<a href="Catalogus2.html#C2">II</a>, <a href="Catalogus3.html#C3">
			III</a>, <a href="Catalogus4.html#C4">IV</a></td>
        </tr>
        <tr>
          <td width="427"></td>
        </tr>
        <tr>
          <td width="427"></td>
        </tr>
      </table>
      <br>
      <hr>
      <a name="P">O</a>ostende afgesneden, belegerd, opgegeven en ingenomen: 1599-1604<br>
		<i>Piet Lombaerde</i><hr>
      <i><br>
		Inleiding<br>
      </i>Een der vermaardste episodes uit het midden van de Tachtigjarige oorlog
      (1568-1648) is de belegering van Oostende. De <i>bloedige ende strenge
      belegeringhe der Stadt Oostende, in Vlaenderen </i>maakt deel uit van de
      talrijke pogingen van de Spaans-Habsburgse vorsten om de Nederlanden
      maximaal terug onder hun gezag te plaatsen. Vooral na de opstand van
      1572-1578 zouden grote delen van de Nederlanden zich aansluiten bij het
      calvinistische bestuur van de Staatsen. Onder leiding van de Italiaanse
      veldheer Alexander Farnese, in dienst van koning Filips II, werden tussen
      1583 en 1592 bijna alle opstandige steden en gebieden in de Zuidelijke
      Nederlanden heroverd, maar Oostende, Bergen-op-Zoom en Venlo bleven in
      handen van de Staatse legers.<br>
      Oostende, dat sinds 1572 onder Staats gezag stond, baarde de Spaanse
      overheerser echter heel wat zorgen, omdat vanuit deze strategisch gelegen
      Noordzeehaven talrijke uitvallen en plundertochten in het Vlaamse
      achterland, en vooral in het Brugse Vrije, werden opgezet.<br>
      Een eerste poging om Oostende in te nemen werd zonder succes in 1583
      door Alexander Farnese ondernomen. Vanaf 1599 werd de opstandige havenstad
      echter omsingeld en ingesloten door een aantal fortificaties, die samen
      twee kringen rondom de stad vormden. Het zwakke punt was echter de
      afsluiting vanuit zee, daar de aartshertogelijke vloot slechts over vier
      oorlogsschepen beschikte, waarvan er twee onbruikbaar waren.
      <br><br>
      <i>Het beleg overvloedig gedocumenteerd<br>
      </i>Over de talrijke wapenfeiten en de verschillende fasen van de meer dan
      drie jaar durende belegering die uiteindelijk tot overgave van de stad
      leidde, vloeide reeds heel wat inkt. Drie vrij vroege en belangrijke
      gedrukte bronnen over het relaas van dit beleg zijn: een vrij zeldzame
      anonieme druk in folio, uitgegeven in zowel Duits, Frans als Engels, met
      als titel <i>Belägerung der Statt Ostende. IOURNAL: Tagregister und
      eigentliche beschreibung…,</i> in 1604 op de markt gebracht; vervolgens
      het standaardwerk van Henrick van Haestens, <i>De Bloedige ende strenge
      Belegeringhe Der Stadt Oostende/ in Vlaenderen</i>, uitgegeven te Leiden
      in 1613,<br>
		<br>
<table border="0" width="500" cellspacing="0" cellpadding="0">
		<tr>
			<td width="158"><a target="_top" href="images/html/kaart_009.html"><img border="0" 
			src="images/Kaart_009klein.jpg" align="left" hspace="3" vspace="3" width="150" height="90"></a></td>
			<td valign="top">Vignet op de titelpagina van Henrick van
            Haestens, <i>De Bloedige ende strenge Belegeringhe Der Stadt
            Oostende in Vlaenderen</i>, Leiden 1613 (446 B 7).</td>
		</tr>
		</table>
		<br>
		en ten slotte een deels aan stens verwant journaal van Philip
      Fleming, <i>Oostende</i> <i>Vermaerde Belegheringhe</i>, gedrukt in Den
      Haag in 1621. Deze laatste uitgave is bijzonder interessant, omdat Fleming
      de persoonlijke secretaris was van de opeenvolgende gouverneurs die te
      Oostende verbleven. Hij was dus zeer goed ingelicht over de gebeurtenissen
      die het verloop van het beleg en de inname bepaalden.<br>
      Ook bevatten deze werken beeldmateriaal in overvloed. Doordat het beleg
      van deze Noordzeestad tegen eenieders verwachtingen steeds langer uitviel,
      werden in talrijke journalen, op nieuwskaarten en in historische
      publicaties de gecommentarieerde gebeurtenissen en wapenfeiten rijkelijk
      geïllustreerd. Vrijwel de meest originele afbeeldingen zijn terug te
      vinden in het zopas vermelde werk <i>Belägerung der Statt Ostende</i> uit
      1604.<br>
<br>
<table border="0" width="500" cellspacing="0" cellpadding="0">
		<tr>
			<td><a target="_top" href="images/html/kaart_002.html"><img border="0" 
			src="images/Kaart_002klein.jpg" align="left" hspace="3" vspace="3" width="150" height="116"></a></td>
			<td width="342" valign="top">De belegering van Oostende in 1604, met aanduiding van
            de afsnijdingen en het ‘Nieuwe Troje’ (Uit: A. Sanderus, <i>Flandria
            Illustrata</i>, opgenomen in J. Blaeu, <i>Toonneel der Steden</i>,
            1649 (Coll.BN P 73 N41).</td>
		</tr>
		</table>
		<br>
		Het daarin opgenomen situatieplan van de belegerde stad, van de hand
      van Walter Morgan Wolff en Floris Balthasar, is één der fraaiste
      gravures. Daarop werden eveneens geschutslijnen van de artillerie der
      belegaars en der belegerden aangegeven. In een variant op dit plan,
      toegevoegd aan de Franse en Engelse vertaling, prijkt ook een afbeelding
      van een verplaatsbare brug, die in 1604 door de aartshertogelijke troepen
      werd ingezet.<br>
      Wat de iconografie van plattegronden van het belegerde Oostende meer in
      het algemeen betreft, zijn er drie basisreeksen te onderscheiden. De
      eerste reeks geeft de oudste versterkingen weer vanuit de zee gezien. Het
      Noordzeestrand loopt evenwijdig aan de onderzijde van het blad waarop de
      voorstelling van de gebastioneerde stad wordt weergegeven. De oudste
      voorstellingen hiervan zijn in manuscript. Het betreft een tekening uit
      1593, behorend tot de verzameling van de markies van Salisbury te Hatfield,
      thans bewaard in het British Museum, en de zogenaamde spionagetekening uit
      1600, voortkomend uit de verzameling van George Legge, baron van
      Darthmouth en eerste artilleriemeester van de Engelse koningen Karel I en
      Jacobus II, en thans bewaard in de kaartencollectie van de Koninklijke
      Bibliotheek in Brussel. Ook een afbeelding van de belegerde stad in 1601,
      verschenen in <i>De Leone Belgico</i> van Michael Aitsinger in 1606, sluit
      bij deze voorstellingswijze aan. Wel dient opgemerkt te worden dat op deze
      prent de omwallingen op een fantasierijke wijze zijn weergegeven. De
      latere gravure van de stad met al haar versterkingen en afsnijdingen,
      aanvankelijk voorgesteld op een gravure van Floris Balthasar met gedicht
      van Hugo Grotius, werd achteraf ook opgenomen in <i>Flandria Illustrata</i>
      van Antonius Sanderus uit 1641&nbsp; en sluit bij deze eerste reeks aan.
      Al deze voorstellingen geven een duidelijk beeld van het oude stadsdeel
      met de westelijke haven.<br>
      Bij een tweede reeks wordt de stad met al haar versterkingen vanuit het
      binnenland weergegeven. Op deze voorstellingen gaat de aandacht vooral uit
      naar de situering van de vestingstad in haar omgeving en naar de
      complexiteit van vlieten, kreken en versterkingen. Meermaals worden op
      deze prenten de kringen van forten en schansen, die door de belegeraar
      tussen 1598 en 1604 werden opgetrokken, ook afgebeeld. Zowel de prenten
      van Baptista van Doetecum als de afbeeldingen van Lodovico Guicciardini,
      Georg Braun en Frans Hogenberg, en van Jacques Horenbault passen in deze
      reeks. Hetzelfde geldt voor gravures uit 1602 tot 1604 van Hans I Wiericx.
      Ingenieur Pierre Le Poivre heeft eveneens twee ingekleurde pentekeningen
      van de belegerde stad volgens deze voorstellingswijze gemaakt.<br>
      Een derde reeks is de meest interessante en geeft het best de stad en
      haar belegeringssituatie weer. Deze reeks ontleent haar inspiratie aan de
      oudere manuscriptkaart van Jacob van Deventer uit ca. 1562 (de
      versterkingen waren toen echter nog niet gebouwd). Het merkwaardige aan
      deze voorstellingswijze is de oriëntatie van de bovenzijde van de kaart
      naar het noorden, waardoor zowel de kustlijn als de stad in schuine
      richting worden afgebeeld. De prenten die tot deze derde reeks behoren,
      werden echter alle over 180° geroteerd, zodat de stad en haar directe
      omgeving vanuit de zee worden waargenomen. De gravures van Jan en Baptista
      van Doetecum uit 1601-1602, en van Georg Keller uit 1602, het eerder
      vermelde plan van Wolf en Floris Balthasar en de prent van Oostende in
      Samuel Marolois’ <i>Architecture militaire tant offensive que défensive</i>,
      Den Haag 1615, horen tot deze reeks.<br>
      Maar ook bestaan er enkele tekeningen van de belegerde stad vanuit het
      kamp van de aartshertogelijke troepen gezien. Deze afbeeldingen zijn
      eerder zeldzaam: de havengeul ligt dan bovenaan de kaart, de ‘Grote
      Kat’ ligt nu onder de stad. Een mooie voorstelling hiervan wordt in het <i>Archivio
      di Stato</i> te Turijn bewaard. Een veel grootschaligere tekening is terug
      te vinden in het Antwerps stadsarchief en is bijzonder interessant, omdat
      ze ook de situatie van al de aartshertogelijke legers en hun bondgenoten
      weergeeft.<br>
      Daarnaast bestaat nog een groot aantal detail- en technische
      tekeningen, zelfs ook perspectivische gezichten, die ons bijzonder goed
      inlichten over de wijze waarop de krijgsverrichtingen plaatsvonden. Ook op
      schilderijen wordt heel wat informatie over de belegering geboden. Tot de
      reeks van vijfentwintig veldslagen tijdens de oorlogen van Filips II in de
      Nederlanden behoort ook het schilderij van een anonieme meester waarop een
      panoramische voorstelling vanuit het kamp van aartshertog Albrecht in de
      richting van de belegerde stad Oostende voorkomt. Juist dit schilderij is
      in de Nederlanden (Brussel, Koninklijke Musea voor Schone Kunsten)
      gebleven, alle andere – inclusief Sluis – behoren tot de collecties
      van het Escurial (<i>Monasterio de San Lorenzo</i>). De ‘Grote Kat’
      wordt bijzonder treffend afgebeeld op een schilderij van Pieter Snaeyers,
      bewaard in het Stedelijk Museum het Prinsenhof (Delft). Een gedetailleerde
      voorstelling van de stad met haar afsnijdingen is terug te vinden op de
      achtergrond van een portret van de aartshertog Albrecht, ca. 1604 (Brugge,
      Provinciaal Museum van het Brugse Vrije).<br>
      Deze enorme productie aan iconografie van het belegerde Oostende, en
      dit slechts voor een viertal jaren in het bestaan van deze kleine
      havenstad, hoeft ons echter niet te verbazen. Men mag immers niet vergeten
      dat zowat de hele West-Europese wereld bij deze belegering betrokken was.
      Het katholieke kamp der belegeraars stond onder leiding van de
      Spaans-Habsburgse aartshertogen Albrecht en Isabella. Het vormde de kern
      van een geallieerd leger waaraan Italianen, Walen, Bourgondiërs,
      Spanjaarden en Duitsers deelnamen.<br>
      De stad Oostende werd verdedigd door een Staats garnizoen, bijgestaan
      door Engelsen, Fransen en Schotten. De tegenstelling tussen beide kampen
      wordt duidelijk geïllustreerd op een vignet van het titelblad van
      Haestens’ publicatie. Daarop staat de Bataafse leeuw, symbool van de
      Verenigde Nederlanden, strijdlustig opgesteld op de wallen van de
      belegerde stad Oostende, tegenover de leeuw van de Zuidelijke Nederlanden,
      die postvat achter het artilleriegeschut van de Spaans-Habsburgse
      agressor. <br>
      <br><br>
      <i>Troje, Carthago en het zwaar versterkte Oostende<br>
      </i>Op politiek en militair vlak was de belegering interessant omdat de
      legermacht van de aartshertogen, die aanvankelijk uit ca. zeventienduizend
      manschappen bestond en nadien tot ca. vijfendertigduizend man werd
      opgetrokken, tegenover zich het garnizoen van de belegerde stad had, dat
      slechts ca. vierduizend zevenhonderd manschappen telde. In 1601 zou zelfs
      het laagste aantal manschappen binnen in de stad Oostende bereikt worden,
      namelijk een drieduizendtal. Wat het inwonersaantal vóór de aanvang van
      de belegering betrof, dit bedroeg bij benadering een vierduizendtal.
      Tijdens de belegering werden echter de meeste bewoners naar Sluis en
      Zeeuwsch-Vlaanderen verscheept en bleven er slechts ca. zeshonderd mannen
      en jongelingen ter plaatse om de stad mee te verdedigen. Ondanks de eerder
      lage cijfers wat de belegerden betreft, werd de stad toch als
      ‘oninneembaar’ beschouwd. Dit kwam door haar gunstige ligging vlakbij
      de Noordzee, en door haar achterland, dat uit talrijke schorren en
      inundeerbare polders bestond. Een aanval van de belegeraars was enkel bij
      laagtij mogelijk. Bovendien was deze relatief kleine havenstad volgens het
      Oudnederlands verdedigingssysteem versterkt. De Staatse ingenieur Hans
      Duyck had in opdracht van Willem van Oranje vanaf 1579 tot 1584 nieuwe
      versterkingen volgens het gebastioneerd type aangebracht, die zowel rond
      de stad als rond de westelijk gelegen haven en het oude stadsdeel waren
      opgetrokken. Hij werd opgevolgd door Matthijs Tasson, die de versterkingen
      voltooide. Abraham Andriessen, die tijdens het calvinistisch bestuur te
      Antwerpen werkzaam was, werd samen met een honderdtal ‘pioniers’ naar
      Oostende gestuurd. Verder bereikte nog in 1596 kapitein-ingenieur Andries
      de la Croix samen met een vendel gravers en twaalfhonderd soldaten deze
      stad in volle transformatie. Ingenieur David van Orliens was veruit de
      belangrijkste ingenieur vanaf 1600 en zou tijdens bijna de hele duur van
      de belegering het ‘Nieuwe Troje’ blijven versterken en bewapenen.<br>
      Menig auteur vergeleek de situatie van de stad met die van het antieke
      Troje, waar eveneens een wanverhouding aanwezig was wat de troepensterkten
      betreft en waar de stad een tienjarige belegering onderging. Sinds de
      inname van Troje zou Oostende de meest ophefmakende belegering zijn. Maar
      ook de vergelijking met Carthago werd sporadisch gemaakt.<br>
      In de <i>Nassauschen laurencrans</i> uit 1610 staat over deze drie heroïsche
      belegeringen en innamen het volgende chronogram:<i><br>
      ‘t Belegh van Oostende passeert Troye en Carthago<br>
      Oostends langh belegh, ‘t gewelt aldaer bedreven,<br>
      <br>
      Met al die listigheyt, en mannelijcke feyten:<br>
      Soodanigh zijn, dat noch Troia, noch ‘t verheeven<br>
      Carthago, met daer om d’eer sullen durven pleyten.</i><br>
      <br>Wel dient opgemerkt dat de naamgeving van het ‘Nieuwe Troje’ zowel
      terugslaat op de gehele stad als op de laatste afsnijding binnenin de
      stad, die in juni 1604 werd opgetrokken.<br>
      De allusie dat bij deze belegeringen krijgslisten werden bedreven,
      duidt voor Oostende vooral op de misleiding van de Oostendse gouverneur
      Francis Vere. In december 1601 kondigde hij eenzijdig een wapenstilstand
      af, onder voorwendsel krijgsgevangenen uit te wisselen. Maar zijn
      eigenlijk opzet was om heimelijk enkele zwaar bewapende Hollandse schepen
      met vijf vendels knechten uit Zeeland de haven binnen te loodsen, daar het
      aanwezige garnizoen in de stad zijn laagste aantal had bereikt. Toen deze
      operatie eenmaal voltrokken was, werd de strijd in alle hevigheid hervat.
      Aartshertog Albrecht was over deze list zeer verbolgen, en reageerde op 7
      januari 1602 door een bestorming op de zuidwestelijke flank ter hoogte
      van de bolwerken Santhill en Porc-Epic. Daarvoor zette hij ca. zesduizend
      manschappen in. Het Oostendse garnizoen werd echter tijdig door zijn
      spionnen geïnformeerd. Gouverneur Vere, op aanraden van zijn secretaris
      Philip Fleming, sloeg een tweede maal toe en liet onverwachts de sluis van
      de Tuimeldijk volledig openen, waardoor een watervloed de troepen van de
      geallieerden overspoelde. Nagenoeg vijfentwintighonderd manschappen van de
      aartshertogelijke legers vonden de verdrinkingsdood. Aan Staatse zijde
      sneuvelden amper een veertigtal soldaten.<br>
      In verschillende journalen en publicaties wordt melding gemaakt van de
      ontdekking van een vrouwenlichaam tussen de Spaanse gesneuvelden. Zij was
      verkleed als een mannelijke krijger. Van Haestens schrijft: ‘…<i>so is
      gevonden een jonge Spaensche Dochter ofte Vrouwe ghecleet in mans
      cleederen liggende dicht onder Santhill</i>.’ Deze ‘amazone’ of ‘<i>Crijchsdochter</i>’
      beroerde heel wat schrijvers. Francis Vere liet het voorval onderzoeken,
      maar zonder resultaat. Zulke verhalen treden bij belegeringen en
      veldslagen wel vaker op en worden verzonnen om de heldenmoed en
      vastberadenheid van de krijgers te benadrukken.</p>
      <i>Oostende toch ingenomen<br>
      </i>Algemeen wordt aangenomen dat deze krijgslisten van Francis Vere een
      contraproductief effect hadden en de aartshertogen nog meer aanspoorden om
      de stad toch te blijven belegeren totdat ze zou capituleren. Maar de stad
      werd vanuit de zee ook tijdens de jaren 1602 en 1603 door Engelse en
      Hollandse schepen bevoorraad.<br>
      Dat de stad na een belegering van meer dan drie jaar en drie maanden
      toch werd ingenomen, heeft echter niets met een list als het ‘paard van
      Troje’ te maken, maar kan wel op een andere wijze verklaard worden.<br>
      Allereerst met de hardnekkigheid waarmee de belegeraar ten allen koste
      de stad wilde veroveren. Dit uit zich onder andere in de hoge dodentol aan
      beide zijden, ca. vijfenveertigduizend infanteristen aan aartshertogelijke
      zijde en ca. tweeënvijftigduizend aan de kant van de Staatsen, Engelsen
      en Oostendenaars. De hoge aantallen slachtoffers hebben zowel te maken met
      de vrij lange duur van de belegering zelf en met de bijna continue reeks
      aanvallen en tegenaanvallen die ermee gepaard gingen, als met het
      onophoudelijk aanvoeren van nieuwe manschappen bij zowel de belegeraars
      als de belegerden. Zo is het opvallend dat bij de overgave van de stad ca.
      eenzelfde aantal van vijfenveertighonderd garnizoenssoldaten de stad
      Oostende verliet als er aanwezig waren bij de aanvang van de belegering.
      Waarom voor deze hoge prijs aan mensenlevens werd gekozen, in plaats van
      voor een vroegtijdige beëindiging van deze bloedige krijgsverrichtingen,
      houdt eerder verband met de hoge politieke inzet dan met militair-strategische
      redenen. De ogen van zowat alle Europese hoven waren immers op deze
      gebeurtenissen gericht. Zoals reeds vermeld, ging het immers om een duel
      tussen de katholieke Spaanse Habsburgers en de protestantse afgescheurde
      Noordelijke Nederlanden, geholpen door Engeland en in mindere mate ook
      door Frankrijk. De Franse koning Hendrik IV, een katholiek, nam immers een
      dubbelzinnige houding aan, omdat hij vreesde dat zo’n grote troepenmacht
      van ca. dertig tot veertigduizend soldaten, die rondom de stad gelegerd
      waren, een reële dreiging voor de Noord-Franse steden kon vormen zodra
      Oostende gevallen was.<br>
      Een tweede oorzaak waardoor de zeehavenstad uiteindelijk haar goed
      verdedigde positie moest prijsgeven, houdt verband met enkele ongunstige
      geografische elementen. De belegeraar – vooral Ambrogio Spinola –
      heeft daar handig gebruik van weten te maken. Het betreft de zuidwestzijde
      van de stad, in het bijzonder het gedeelte tegenover de kustduinen van
      Mariakerke. Deze duinen lagen vrij hoog en werden door de natuurlijke
      werking van de overheersende zuidwestenwinden steeds verder met zand
      opgehoogd. Van daaruit had de aanvaller een goed platform om de stad
      continu te bestoken. Het werd aangevuld met de oprichting van de ‘Grote
      Kat’, een verhoogde observatiepost, maar daarop kon geen zwaar
      artilleriegeschut worden opgesteld. Dit vooruitgeschoven aarden
      gevechtsplatform was een realisatie van de Waalse kolonel Nicolas de
      Catris. Het bood ook maximale controle over de westelijke haventoegang.<br>
      Het enige verweer dat de Oostendenaars en hun bondgenoten aan deze
      nadelige situatie konden bieden, was het gebruik van het oudere
      retirata-systeem. Dit laatste zou dan ook in 1604 gebeuren, zoals hierna
      beschreven zal worden.<br>
      Misschien heeft uiteindelijk nog een diplomatieke beslissing de
      doorslag gegeven tot de opgave van Oostende. Op 25 augustus 1604 werd
      tussen Engeland en Spanje een vredesakkoord afgesloten. Als gevolg hiervan
      zou de stad niet meer bevoorraad worden door Engelse schepen. Daardoor zou
      Oostende duidelijk verzwakt worden en viel de verdediging ervan volledig
      op de schouders van het Staatse gezag. Zij hadden toen hun handen vol met
      de bewapening en versterking van het pas ingenomen Sluis.
      <br><br>
      <i>Vernieuwingen in de vestingbouw en innovaties in aanvals- en
      verdedigingstechnieken?<br>
      </i>De vraag kan gesteld worden of tijdens deze lange belegeringsperiode
      innovaties op het gebied van de krijgskunst en de vestingbouw werden
      gedaan. Heel wat veldheren en specialisten op het gebied van de ‘<i>architectura
      militaris’</i> volgden immers aandachtig de gebeurtenissen, en
      uitvinders van aanvalstuigen boden zelfs gretig hun diensten aan. Henricus
      Hondius schrijft hier zelfs over: <i>‘…dit beleg was gelijck een
      Academie, oft hooge schole voor allerhande krijchslieden, als oock
      officiere, mede van Ingenieurs…</i>’<b> </b>Ook werd er verkondigd dat
      een verblijf van vier maanden tijdens het beleg kon beschouwd worden als
      een ‘<i>universiteyt</i>’ voor jongelingen die zich in het
      krijgsbedrijf wensten te bekwamen.<br>
      Een aantal Italiaanse schrijvers, dichters en ingenieurs die zich
      ophielden met dit beleg, hechtten bijzonder veel aandacht aan de
      uitvindingen op het gebied van aanvalstuigen.<b> </b>Deze tuigen werden
      vooral ontworpen voor de belegeraars en hadden tot doel de stad zo snel
      mogelijk te kunnen innemen. Een van deze ingenieurs en uitvinders was
      Pompeo Targone (1575 – ca. 1630). Hij was als ingenieur werkzaam voor
      paus Clemens VIII en vooral gespecialiseerd in belegeringen. Op verzoek
      van aartshertog Albrecht werd zijn kundigheid ook aangewend voor Oostende.
      In juni 1604 ontwierp hij een monumentale houten brug van vierhonderd voet
      hoog. Het ingenieuze van dit aanvalstuig bestond erin dat het
      verplaatsbaar was en aangedreven werd door middel van koorden, katrollen
      en paarden, zodat de hoge constructie tot vlak bij de in te nemen
      versterking kon gerold worden, zonder dat de belegeraar zich diende bloot
      te stellen aan de projectielen van de vijand. De aanvalstroepen konden
      zich immers beschermd opstellen achter een schuin geplaatst brugdek,
      terwijl het gehele gevaarte vooruit werd gerold. Als de brug eenmaal aan
      de voet van de vesting in positie was gebracht, kon een tweede en zelfs
      een derde brugdek over de vestingwal worden neergelaten. Zo konden de
      infanteristen over de hoofden van de belegerden, die op de wallen hadden
      post gevat, heen de stad binnen trekken. In een lofdicht werd deze
      uitschuifbare brug weliswaar geprezen, maar ze bleek toch niet zo efficiënt
      te zijn: ‘<i>Ostend ein Kriegsschul / Hat uberstanden manchn fal</i> / <i>Man
      hat gebraucht manch Instrument / zu ubermeistern Ostend</i>’.<br>
      In Pompeo Giustiniano’s <i>Delle guerre di Fiandra libri VI</i>,
      Antwerpen 1609, en in een verhandeling van de Parmezaan Alexander Cavalca
      worden zowel Targone’s instrumenten als die van militair ingenieur
      Giuseppe Gamurini geïllustreerd en beschreven.<br><br>
      <table border="0" width="500" cellspacing="0" cellpadding="0">
		<tr>
			<td width="163"><a target="_top" href="images/html/kaart_012.html"><img border="0" 
			src="images/Kaart_012klein.jpg" align="left" hspace="3" vspace="3" width="150" height="114"></a></td>
			<td valign="top">Aanvalstuigen en versterkingen van
            mijngangen, grachten en zeedijken, uitgewerkt door Pompeo Targone en
            G. Gamurini voor de aartshertogelijke legers tijdens de belegering
            van Oostende, 1601-1604 (Uit: P. Giustiniano, <i>Delle guerre di
            Fiandra libri VI</i>, Antwerpen 1609. (1011 C 4).</td>
		</tr>
		</table>
		<br>
		Drijvende rondelen
      bevestigd op boten, ‘sausijsen’ om dijken te versterken, schanskorven
      op een vlot gemaakt uit drijvende tonnen, aanvalstoestellen met
      uitstekende hefbomen om de toegang tot de haven te beletten en de reeds
      vermelde loopbrug worden als uitvindingen bestempeld. Het is nochtans niet
      duidelijk welke van deze ontwerpen ook daadwerkelijk werden verwezenlijkt.
      Ook is niet bekend in welke mate zij bruikbaar waren en de inname van de
      stad konden bevorderen. Het vlottend kasteel van Targone wordt door
      Gamurini, zijn collega en concurrent, als ‘niet goed’ bestempeld,
      omdat dit drijvend fort, als het eenmaal verankerd voor de haventoegang
      had post gevat, door de beweging van de golven onbestuurbaar zou worden en
      onmogelijk bevoorradingsschepen doeltreffend zou kunnen beschieten. Het
      zou eerder zelf ten prooi vallen aan vijandelijk geschut.<br>
      Menig prins en veldheer bekommerde zich persoonlijk om de uitwerking of
      eventuele toepassing van aanvalstuigen of belegeringsconstructies. Ook
      kwamen zij deze experimentele werktuigen observeren om zelf ideeën op te
      doen. Zo bezochten de graaf van Northumberland en de hertog van Holstein
      het beleg omwille van deze nieuwigheden. De ‘Grote Kat’ werd door deze
      heren als een geprivilegieerde uitkijkpost beschouwd. Ingenieur Gabriello
      Ughi ontwierp in opdracht van Giovanni de’ Medici, Italiaans veldheer,
      een brede lange zandrug, vanaf de ‘Grote Kat’ tot verder in zee, om er
      dijken en platformen op aan te leggen. Op deze pier konden zware
      artilleriebatterijen opgesteld worden, die de toegang van de westelijke
      haven permanent onder vuur konden nemen.<br>
      Op het gebied van de vestingbouw dateren de vernieuwingen grotendeels
      uit de periode dat Hans Duyck als fortificatiemeester in Oostende werkzaam
      was. Onder zijn leiding werd de omwalling volgens het Oudnederlands
      versterkingssysteem verder voltooid. Gelijktijdig en pas later zouden de
      principes van deze versterkingswijzen theoretisch behandeld worden in
      publicaties, zoals Simon Stevins <i>De Sterctenbouwing</i>, Leiden 1594 en
      in het meer gevulgariseerde werk van Adam Freitag <i>Architectura
      militaris nova et aucta</i>, Leiden 1642. In Oostende werden aan de nog
      jonge gebastioneerde omwalling die door Hans Duyck werd opgetrokken, door
      Van Orliens heel wat vernieuwingen aangebracht: voor de meest zuidwaarts
      gelegen bastions en courtines werden onderwallen (of <i>fausse-braye’s</i>)
      opgeworpen, cavaliers werden op de platformen van sommige bastions
      geplaatst, andere bastions werden verder afgewerkt en vergroot en er
      werden in de zuidoostelijke richting nieuwe voorwerken opgetrokken. Vooral
      de onderwallen waren belangrijke toevoegingen, omdat van daar uit over de
      voorliggende walgrachten ‘<i>gallerijen</i>’ (caponnières) werden
      aangebracht. Deze verbonden de escarp met de contrescarp en met
      voorliggende ravelijnen. Zodoende konden de Staatsen en hun bondgenoten de
      tegenstander op grotere afstand houden en gemakkelijker bestoken. Op een
      bepaald ogenblik tijdens het belegeringsjaar 1603 werd zelfs een tweede
      reeks ‘<i>gallerijen</i>’ opgeworpen tot aan de voet van de voorste
      linies van de aartshertogelijke legers en tot vlak onder de ‘Grote
      Kat’. Ook werd een reeks van drie gedetacheerde schansen ter verdediging
      van de landzijde van de stad opgetrokken: de Spaanse halve maan, de
      Slimmers halve maan en de Suyt halve maan of Allemans verdriet. Zulke
      combinatie van versterkingswerken was toen vrij nieuw in de vestingbouw.<br>
      Vanuit militair-strategisch oogpunt kunnen we niet zo expliciet van
      innovaties spreken. De aartshertogelijke troepenmacht, bijgestaan door
      Brugse versterkingen, paste vanaf 1598-1599 de bouw van een circumvallatie
      rond de stad Oostende toe. Deze bestond uit een kring van forten, die ook
      dienst deed als contravallatie, dat wil zeggen dat zij ervoor zorgden dat
      het Oostendse garnizoen door de constructie ervan weerhouden werd om
      vanuit de stad uitvallen in het Brugse Vrije te ondernemen. De omvang van
      deze forten- en schansengordels was vrij spectaculair naar de maatstaven
      van toen. De buitenste versterkingsgordel bestond hoofdzakelijk uit
      schansen, die op ongeveer 2750 meter afstand lagen van de stad Oostende.
      De belangrijkste waren de schansen van Oudenbrug, Plassendale en
      Snaaskerke.<br>
      Dichter bij de stad, op zowat 1900 tot 2400 meter afstand ervan, werd
      een tweede, veel belangrijkere gordel opgetrokken. Deze bestond uit de
      forten Sint-Albertus, Sint-Elisabeth (of Isabella), Sint-Clara en dat van
      Bredenedorp, langs bestaande min of meer bevaarbare kreken opgetrokken.
      Deze kleine waterwegen stonden onderling in verbinding en sloten ook aan
      op Brugge en Nieuwpoort, zodat de bevoorrading voor deze forten wat
      munitie, levensmiddelen en bouwmaterialen betreft, met platte schuiten
      mogelijk was. Deze forten lagen langs de toen belangrijkste toegangswegen
      tot de stad en sloten deze voor de vijand af. Vanuit Nieuwpoort,
      Zandvoorde, Ieper, Brugge en Bredene was het dus onmogelijk om de stad te
      bereiken. Overige schansen en forten, die tijdens de belegering van
      1601-1604 werden opgetrokken en die de kring van afzonderlijke forten en
      legerkampen steeds dichter bij de belegerde stad deden aansluiten, zijn de
      schans Sint-Catharina (stervormig), de Sint-Michielsschans of fort
      Colombaye, het fort van Bredene en het voor­uitgeschoven bolwerk
      Sint-Philippus.<br>
      Aan de oostzijde van de stad werden vanaf 1602 verschillende schansen
      opgetrokken. Charles de Longueval, graaf van Bucqoy, liet in januari 1603
      de schans Sint-Anthonius in de polders van Bredene bouwen en naar de
      oostelijke havenmond toe verlengen. Deze constructie had de vorm van een
      dam en droeg de naam Luysbos (of Huysbos). Het werd door de Staatsen
      bestempeld als ‘het groote niewe werck vande vijant’ . Door middel van
      de zogenaamde ‘sausysen’, die in rijen stonden opgesteld, werden
      verbindingen met het legerkamp van Bucqoy en met de duinen mogelijk
      gemaakt.<br>
      Op deze wijze waren dus twee fronten geopend: een zuidwestelijk, waar
      in het fort Albertus het hoofdkwartier van aartshertog Albrecht gelegen
      was, en waar de kwartieren van graaf Trivulzio, van de Spaanse kampmeester
      de Bracamonte en de troepen van Jeronimo de Monroy zich samentrokken in
      tentenkampen. Meer oostelijk bevond zich het kwartier van Frederik van den
      Berg. Een tweede front werd op de polders van Bredene geopend, doordat de
      legers van Bucquoy er zich gevestigd hadden. Dit front zou eerder een
      controlerende taak vervullen dan een aanvallende.<span><br>
      Dat de krijgsverrichtingen vanaf de komst van veldheer Ambrogio Spinola
      op 8 oktober 1603 een definitieve en snelle wending zouden nemen, heeft
      veeleer met de input van nieuw kapitaal en goed getrainde manschappen te
      maken dan met een cruciale vernieuwing in de aanvalsstrategie.<br>
      Er kan evenwel een aantal tactische wijzigingen in aanvalstechniek
      worden opgemerkt. Algemeen beschouwd was Spinola op zoek naar de zwakste
      punten in het verdedigingsfront van Oostende, om juist daar een doorbraak
      te forceren. Daartoe heeft hij twee wijzigingen doorgedrukt. Vooreerst
      reorganiseerde hij het volledige beleg door aan elke betrokken natie van
      de participerende troepen een grote mate van zelfstandig optreden toe te
      laten. Daardoor werd de concurrentie tussen de verschillende legereenheden
      vergroot. Tegelijkertijd zou op een efficiënte wijze de zwakste plek in
      het verdedigingssysteem van de belegeraar worden gevonden.<br>
      De tweede tactische wijziging bestond erin om door middel van approches
      en mijngangen de verschillende zuidwestelijke gebastioneerde fronten in te
      nemen. Vanaf maart tot september 1604 werden deze nieuwe goed gecoördineerde
      aanvallen door de geallieerden ingezet. Drie naties waren elk
      verantwoordelijk voor een approche.<br>
      De Waalse en Bourgondische troepen namen op 1 april 1604 het Helmont
      bolwerk in, nadat een mijngang de saillant had doen instorten. De
      Italianen naderden met een approche tot tegen het Westravelijn en namen
      het in. Ten slotte veroverden de Spaanse troepen door een combinatie van
      buskruitmijnen en met rijshout versterkte approches een maand later het
      Polderbolwerk en het bastion Porc-Epic. De Hoogduitsers namen de
      verovering van de opeenvolgende versterkingen van de oude haven voor hun
      rekening. Met approches bestookten zij Santhill, Schottenburg en Bekaf, de
      drie bolwerken gekeerd naar de zee, maar zij slaagden er aanvankelijk niet
      in om deze te veroveren. Het resultaat van deze nieuwe systematische wijze
      van belegering was uiteindelijk spectaculair: in een periode van een
      drietal maanden werd meer resultaat geboekt dan in de drie jaar durende
      uitputtingsslag van de aartshertogelijke troepen: het volledige
      zuidwestelijke stadsfront was nu onder controle van de geallieerde legers
      van de Spaanse Habsburgers.<br>
      Om deze nieuwe aanvalsgolf en inname van het zuidwestelijk front het
      hoofd te bieden, zag de Oostendse gouverneur Pieter van Gistel zich
      gedwongen om tijdelijke afsnijdingen binnen de stad op te trekken. Deze
      tactiek van terugwijkende verdediging is een oud principe en beantwoordt
      aan het Italiaanse principe van de ‘retirata’. Ingenieurs David van
      Orliens en Ralf Dexter richtten in maart 1604 achter het veroverde front
      een eerste afsnijding op, die als het ware een ‘kopie’ was van het
      veroverde zuid­westelijk front en uit de bastions Nieuw Helmond, Nieuw
      Westbolwerk en Nieuw Polderbolwerk bestond, waarvan de naamgeving
      verwijst naar de drie prijsgegeven bastions. Daar de belegeraars zo dicht
      de eerste afsnijding naderden en deze zwaar bestookten, werd reeds gedacht
      aan een uitbreiding van het retirata-systeem. De nieuwe gouverneur, Daniel
      de Hertaing, heer van Marquette, beval op 27 juni een tweede grote
      afsnijding uit te voeren.<br>
      De belegering van Sluis door de troepen van Maurits van Nassau vanaf
      april 1604 veranderde weinig aan de situatie te Oostende. De
      krijgsverrichtingen werden er enigszins vertraagd, maar het besluit van de
      Spaanse kroon om voorrang aan de inname van Oostende te geven, bleef
      gehandhaafd. Wel zal mede door de concentratie van de Spaans-Habsburgse
      troepen en hun bondgenoten op de Noordzeehaven uiteindelijk het behoud van
      de stad Sluis worden opgegeven. Op 19 augustus 1604 zal Sluis immers
      capituleren voor de Staatse troepen.<br>
      De Italianen rukten tijdens hun succesvolle mars te Oostende verder op
      naar het zeer strategisch gelegen bolwerk Santhill, dat samen met de
      Hoogduitsers na een zware strijd werd veroverd. Ook Schottenburg en Bekaf
      werden ingenomen. Vanuit dit front kon de oude westelijke haven ingenomen
      worden en was de zwakste zijde van de stadsomwalling een gemakkelijke
      prooi voor de belegeraar. Op 13 september werd Santhill ingenomen.
      Ondertussen was ook reeds de eerste afsnijding door de Italiaanse troepen
      onder leiding van Spinola overmeesterd. Wegens deze steeds verdere
      insluiting van de stad trokken de Oostendse en Staatse legers zich terug
      in de derde of laatste afsluiting, een vrij grote rechthoekige redoute die
      op de hoogste plek in de stad werd opgericht, namelijk vlak tegenover het
      strand en de toegang tot de havengeul. Deze versterking kreeg de naam van
      het ‘Nieuwe Troje’, ook wel ‘Fort Royal’ of ‘L’Adieu’
      genaamd.<br>
		<br>
<table border="0" width="500" cellspacing="0" cellpadding="0">
		<tr>
			<td width="163"><img border="0" src="images/Kaart_014klein.jpg" 
			align="left" hspace="3" vspace="3" width="150" height="128"></td>
			<td valign="top">De bestorming van het Nieuwe Troje, met op de
            voorgrond aartshertog Albrecht die Maurits van Nassau verslaat (Uit:
            W. Baudartius, <i>Afbeeldinghe, ende beschrijvinghe van alle de
            veldslagen … ghevallen in de Nederlanden, geduerende d’oorloghe
            teghens den coningh van Spaengien</i>, Amsterdam 1615 (1365 H 15).</td>
		</tr>
		</table>
		<br>
		Bij de oprichting van dit laatste bolwerk besloten de Staatse
      ingenieurs om het gebrek aan aarde te compenseren door lijken opnieuw op
      te graven en daarmee de wallen mee op te hogen. Wegens de ligging van dit
      fort vlak bij de zee en door de werking van de getijden kalfde de aarden
      wand steeds verder af. De constructie van dit laatste bolwerk liet echter
      toe om voor de belegerden een gunstige aftocht te krijgen. Op 20 september
      1604 werd de overgave een feit.<br>
		<br>
<table border="0" width="500" cellspacing="0" cellpadding="0">
		<tr>
			<td width="163"><img border="0" src="images/Kaart_013klein.jpg" 
			align="left" hspace="3" vspace="3" width="150" height="117"></td>
			<td valign="top">De verschillende approches ondernomen door de
            belegeraars tijdens 1604 (Uit: P. Giustiniano, <i>Delle guerre di
            Fiandra libri VI</i>, Antwerpen 1609 (1011 C 4).</td>
		</tr>
		</table>
	  <br>
	  Opvallend is de eervolle wijze waarop zowel de capitulatie als de vrije
      aftocht tot stand kwamen. Gevangenen werden in beide kampen vrijgelaten,
      het garnizoen van de stad, vijfenveertighonderd manschappen sterk, verliet
      met tromgeroffel en ‘de kogel in de mond’ de Oostpoort van de stad.<a href="note.html#1">[i]</a>
      In de duinen hield het verslagen regiment een parade en werden de
      verliezers door Ambrogio Spinola met hun dapperheid gefeliciteerd. ‘s
      Avonds werd door de Genuese generaal een banket aangeboden, waarop
      gouverneur Daniel de Hertaing werd uitgenodigd. Het is deze symbolische
      daad die de aartshertogen Albrecht en Isabella voor ogen stond: een
      verzoening tussen de Noordelijke en Zuidelijke Nederlanden, maar gekoppeld
      aan een <i>gezamenlijke onderwerping</i> aan de katholieke Spaanse kroon.
      <br><br>
      <i>Besluit<br>
      </i>Vanuit militair en politiek oogpunt is de capitulatie van de vesting
      Oostende in 1604 ongetwijfeld een succes voor de Spaans-Habsburgse
      overheerser. Maar tijdens deze en volgende jaren werden door de
      Noord-Nederlandse Republiek grote successen geboekt, die leidden tot de
      inname van Sluis, de blijvende bezetting van de strategisch belangrijke
      forten Lillo en Liefkenshoek die de Schelde afsloten, en de verovering
      van Aardenburg, Cadzand, IJzendijk en Rijnberk (Rheinberg) en Grave, zodat
      de grenslijn tussen de Noordelijke en Zuidelijke Nederlanden, vanaf de
      Schelde tot aan de Rijn, in grote mate kwam vast te liggen. Vanuit
      geopolitiek en economisch oogpunt was dit laatste op termijn veel
      belangrijker dan de opgave van de kleine havenstad Oostende.<br>
      De aanvankelijke strategie van de belegeraar, die er in bestond de
      vestingstad zoveel mogelijk in te sluiten en ze – wat de bevoorrading
      betreft – af te sluiten en uit te hongeren, faalde. De havenstad was
      langs de zee steeds te bereiken, daar de Spaanse zijde over onvoldoende
      vlootcapaciteit beschikte en volledig onderdeed voor het Engelse en
      Staatse overwicht op zee. De drastische verandering van strategie door
      generaal Ambrogio Spinola, na bijna drie jaar vruchteloze belegering,
      bleek een ware ommekeer. Hij bekommerde zich niet meer enkel om de
      insluiting, maar ging over tot een combinatie van isolering en offensief
      optreden. Men zou kunnen stellen dat de nieuwe tactiek erin bestond
      verschillende troepenmachten simultaan, door middel van eigen approches en
      mijngangen de stad te laten bestormen, om op deze wijze de zwakste punten
      in de verdediging te verkennen en daar dan ook alle beschikbare middelen
      op te concentreren. Deze methode in een belegeringsoorlog zou tijdens de
      zeventiende eeuw steeds verder ontwikkeld worden en zou zowel op het
      gebied van vestingbouw als op het vlak van belegeringsstrategie en tactiek
      leiden tot de systemen van Vauban en Menno van Coehoorn.
      <br><br>
      <i>Bibliografische verwijzingen<br>
      </i>Er bestaan heel wat beschrijvingen van de meer dan drie jaar durende
      belegering van Oostende in 1601-1604 en van alle wapenfeiten die ermee
      verband houden. Zoals reeds hierboven werd aangegeven zijn de werken van
      Henrick van Haestens en Philip Fleming, samen met het anonieme werk
      genaamd <i>Belägerung der Statt Ostende… Journal</i> en J.J. Orlers en
      H. van Haestens, <i>Den Nassauschen laurencrans</i>, Leiden 1610 de meest
      originele. Het recent uitgegeven boek van Anna Simoni, <i>The Ostend
      Story. Early tales of the great siege and the mediating role of Henrick
      van Haestens</i>, ‘t Goy-Houten 2003 gaat zeer uitvoerig op de relatie
      tussen deze vroege drukken in. Ook belangrijke eigentijdse uitgaven zijn:
      C. de Bonours, <i>Le mémorable siège d’Ostende en 12 livres</i>,
      Brussel 1628 en J.J. Orlers, <i>Warachtige beschrijvinge van alle de
      belegeringhen ende victoriën…</i>, Leiden 1616. Aanvullende gegevens
      kunnen teruggevonden worden in deel 18 van E. van Meteren, <i>Belgische
      ofte Nederlantsche historie van onsen tijden</i>, Delft 1605.<br>
      Een algemene beschrijving, met gegevens vóór, tijdens en na de
      belegering, vinden we ook terug in J. Bowens, <i>Nauwkeurige beschryving
      der oude en beroemde zeestad Oostende gelegen in Oostenrycksch Vlaenderen,</i>
      Brugge 1792.<br>
      Tijdens de negentiende eeuw verschenen een aantal goed leesbare
      overzichtswerken van deze belegering: het meest boeiende is ongetwijfeld E.
      Vlietinck, <i>Het Oude Oostende en zijne Driejarige Belegering (1601-1604)</i>,
      Oostende 1897. Wat de krijgsverrichtingen betreft, zie vooral P. Henrard, <i>Histoire
      du siège d’Ostende 1601-1604</i>, Brussel 1890. Aanvullende gegevens
      komen voor in J.N. Pasquini, <i>Histoire de la ville d’Ostende</i>,
      Oostende 1843.<br>
      De thans lopende tentoonstelling te Oostende is vergezeld van een
      catalogus-essaybundel, waarin zowel een breder historisch kader wordt
      toegelicht, als ingegaan wordt op de militaire campagne, de verschillende
      ‘diversies’ die toen werden uitgevoerd om de aandacht van Oostende weg
      te trekken, de materiële aspecten van de oorlogsvoering, de vestingbouw
      en de heropbouw van de stad na 1604, en de archeologie van de
      hoofdzakelijk vernielde stad. Zie hiervoor: W. Thomas (ed.), <i>De Val van
      het Nieuwe Troje. Het Beleg van Oostende 1601-1604</i>,
      tentoonstellingscatalogus, Oostende-Leuven: Davidsfonds, 2004, met
      bijdragen van V. Enthoven, R. de Graaf, P. Lombaerde, M. Pieters, E.
      Rooms, H. de Schepper, W. Thomas, J. Vermeulen en L. de Vos.<br>
      Wat betreft de rol van de aartshertogen Albrecht en Isabella zij
      verwezen naar M. de Villermont, <i>L’Infante Isabelle. Gouvernante des
      Pays-Bas</i>. Tamines-Parijs, 1912, 2dln. en meer recentelijk L. Duerloo
      en W. Thomas, <i>Albrecht &amp; Isabella 1598-1621. Catalogus</i>,
      Turnhout 1998.<br>
      Voor de fortificatiewerken zie: P. Lombaerde (ed.), <i>Met grof
      geschut. Vestingbouw langs de Noordzee</i>, tentoonstellingscatalogus,
      Brugge 1999; Piet Lombaerde, ‘The Fortifications of Ostend during the
      Great Siege of 1601-1604’, in: <i>Fort. The international journal of
      fortifications and military architecture</i>, 27 (1999), pp. 93-112; R.
      Gils, ‘Het beleg van Oostende (1601-1604)’, in: <i>Vesting.
      Tijdschrift van de Simon Stevinstichting</i>, 2004, 1, pp. 3-10.
      Belangrijke archivalische gegevens zijn terug te vinden in: Ch. van den
      Heuvel, <i>‘Papiere bolwercken’. De introductie van de Italiaanse
      stede- en vestingbouw in de Nederlanden (1540-1609) en het gebruik van
      tekeningen.</i> Alp­hen aan den Rijn 1991; F. Westra, <i>Nederlandse
      ingenieurs en de fortificatiewerken in het eerste tijdperk van de
      Tachtigjarige Oorlog, 1573-1604, </i>Alphen aan den Rijn 1992; alsook in
      Chr. Duffy, <i>Siege Warfare. The Fortress in the Early Modern World
      1494-1660, </i>Londen 1979.<br>
      Wat de iconografie van het beleg en van Oostende betreft, zie vooral:
      A. Verbouwe, <i>Iconografie van het arrondissement Oostende (Iconografie
      der gemeenten van West-Vlaanderen, deel 3),</i> Brussel z.j.
      <br><br>
		<br>
        	<table border="0" cellspacing="0" cellpadding="0">
        	<tr>
        		<td colspan="2">
                </td>
        	</tr>
        	<tr>
        		<td bgcolor="#002E65" colspan="2"><img src="../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a class="hornav" href="Vries.html#C">volgende pagina</a></td>
        	</tr>
        	<tr>
        		<td colspan="2"><img src="../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>
</body>
</html>

