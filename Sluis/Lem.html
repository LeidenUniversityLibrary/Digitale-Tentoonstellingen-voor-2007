<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>Sluis</title>
<!--- stylesheet --->
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css">
<script language="JavaScript" src="../js/index.js"></script>
<script language="JavaScript" src="../js/browser_stylesheet.js"></script>
<script language="JavaScript" src="../js/printbug.js"></script>
<script language="JavaScript" src="../js/functiondetect.js"></script>



</head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">

<table width="500" border="0" cellspacing="0" cellpadding="0">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Sluis</td>
</tr>
  <tr>
    <td>
      <!--- INHOUD --->
      <a name="top"></a>



      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<!---<div class="hoofdstuk"></div>--->
        <div class="hoofdstuk" style="width: 481; height: 45"><br>
          OOSTENDE VERLOREN, SLUIS GEWONNEN, 1604</div>
<p><i>Tentoonstelling in de Universiteitsbibliotheek van 12 augustus - 12
september 2004<br>
Samenstelling: </i><i>Dirk de Vries&nbsp;<br>
Met bijdragen van Charles van den Heuvel, Anton van der Lem en Piet Lombaerde</i></p>
      <P>&nbsp;</P>
      <table border="0" cellpadding="0" cellspacing="0" width="500">
        <tr>
          <td width="500"><a href="Woord.html#W">Woord vooraf</a></td>
        </tr>
		<tr>
          <td width="500"><a href="#D">De strijd om de Vlaamse havens tijdens de
            Tachtigjarige Oorlog</a></td>
        </tr>
		<tr>
          <td width="500"><a href="Heuvel.html#H">De legertent als bibliotheek. Vroeg zeventiende-eeuwse
            theorieën over legerhervormingen en logistiek in het veld</a></td>
        </tr>
		<tr>
          <td width="500"><a href="Lombaerde.html#P">Oostende afgesneden, belegerd, opgegeven en ingenomen:
            1599 -1604</a></td>
        </tr>
		<tr>
          <td width="500"><a href="Vries.html#C">Cartografische beeldkroniek van de strijd om Sluis in
            1604</a></td>
        </tr>
		<tr>
          <td width="500">Beeldkroniek <a href="Beeldkroniek1.html#B">I</a>, 
			<a href="Beeldkroniek2.html#B2">II</a>,
			<a href="Beeldkroniek3.html#B3">III</a></td>
        </tr>
		<tr>
          <td width="500"></td>
        </tr>
		<tr>
          <td width="500">Catalogus <a href="Catalogus1.html#C1">I</a>,
			<a href="Catalogus2.html#C2">II</a>, <a href="Catalogus3.html#C3">
			III</a>, <a href="Catalogus4.html#C4">IV</a></td>
        </tr>
        <tr>
          <td width="427"></td>
        </tr>
        <tr>
          <td width="427"></td>
        </tr>
        <tr>
          <td width="427"></td>
        </tr>
      </table>
      <br>
      <hr>
      <a name="D">De</a> strijd om de Vlaamse havens tijdens de Tachtigjarige Oorlog<br>
      <i>Anton van der Lem</i><br>		
      <hr>
      <br><i>Sluis en Brugge</i><br>
      <br>Het is moeilijk voor te stellen dat het tegenwoordig landinwaarts
      gelegen stadje Sluis ooit een belangrijke Vlaamse haven is geweest. Water
      en land liggen er nu duidelijk van elkaar gescheiden: de zeearmen vast
      beklonken tussen de hoge dijken, de zee schijnbaar bedwongen door het
      deltaplan. Wie echter een oude kaart van de Vlaamse en Zeeuwse gewesten
      bekijkt, ziet hoe op elke kaart de geografische situatie weer anders
      lijkt: een wirwar van eilanden, omringd door stromen die zich telkens weer
      verenigen en splitsen. Elke stormvloed kon alles veranderen. Des te
      belangrijker was het dat de handelsstad Brugge meer in het binnenland lag,
      door het Zwin verbonden met de zee, maar veiliger voor de invloed van het
      tij. Sluis lag als voorhaven van Brugge halverwege deze belangrijke stad
      en de monding van het Zwin in de Noordzee. Zijn haven was dieper, wat het
      ook tot een mogelijke concurrent van Brugge maakte. Maar daar waakten de
      Bruggelingen wel tegen. Zij hadden zich bij de Vlaamse graaf verzekerd van
      het stapelrecht, waardoor alle goederen weliswaar in Sluis mochten worden
      overgeslagen, maar alleen in Brugge opgeslagen en verhandeld. In 1323 was
      de concurrentie toch zo hoog opgelopen dat de Bruggelingen het stadje in
      brand staken. In 1566 wist Brugge de voorhaven te kopen om zijn aan zijn
      eigen belangen ondergeschikt te maken. Als de geschiedschrijvers spreken
      over burgerlijke vrijheden of democratische tendensen in de geschiedenis
      van de steden van de Nederlanden, dan dient men wel te bedenken dat het
      doorgaans om vrijdommen ging, om het eigenbelang ten koste van anderen.<br>
      Dat de haven van Sluis nabij de zee lag, maakte het stadje bij uitstek
      geschikt als uitvalsbasis voor een oorlogsvloot. Zelfs toen het ridderlijk
      Europa nog nauwelijks ervaring had met het vechten op zee, vond bij Sluis
      de zeeslag plaats waarmee de Honderdjarige Oorlog tussen Engeland en
      Frankrijk opende. Franse schepen, bij Sluis in het Zwin gelegen, werden er
      op 24 juni 1340 vernietigd door een gecombineerd Engels-Vlaamse vloot. Het
      demonstreert hoe belangrijk de haven was bij internationale conflicten:
      van de zeekant gezien lag Sluis dichter bij Calais en Londen dan bij
      Rotterdam of Enkhuizen. Het was een Vlaamse stad, op Vlaanderen gericht.
      Wie in de grote zaal van het Brugse stadhuis de geschilderde wapens
      bewondert van alle steden waarmee Brugge handelscontacten onderhield, zal
      er ook Sluis ontdekken. Te midden van die tientallen schilden ontbreken
      echter steden uit Nederland buiten het tegenwoordige Zeeuwsch-Vlaanderen:
      geen Den Briel, geen Vlissingen, geen Veere, laat staan Amsterdam,
      Rotterdam of Dordrecht. De grote zaal van het Brugse stadhuis is
      gerestaureerd en versierd in de jaren van Nederlands-Belgische
      animositeit, toen alleen het ooit Vlaamse Sluis met zijn wapenschild de
      Brugse zaal mocht sieren. Nadat prins Maurits in 1604 de stad Sluis had
      veroverd, zou deze voorgoed deel gaan uitmaken van de Noord-Nederlandse
      Republiek. Maar dat is achteraf geredeneerd: elke tegenaanval kon Sluis
      weer aan de kant van de koninklijke Nederlanden brengen. Eveneens achteraf
      gezien is de belegering van Sluis er een geweest in het midden van de
      Tachtigjarige Oorlog in een lange reeks van belegeringen en innames van
      vestingsteden.</p>
      <p><i>De militaire revolutie<br>
      </i>In de veertiende en vijftiende eeuw was het oorlog voeren niet zozeer
      een kwestie geweest van enkele veldslagen, als wel van strooptochten en
      verrassingsaanvallen. In de zestiende eeuw veranderde dat drastisch: de
      legers werden steeds groter en te kostbaar om bloot te stellen aan de
      ongewisse uitkomst van een veldslag. In plaats daarvan bezette men een
      versterkte stad en voorzag die van een garnizoen om van daaruit de
      omliggende gebieden te controleren. Door de verbetering van de
      handvuurwapens en kanonnen waren de oude middeleeuwse stadsmuren
      onverdedigbaar geworden: zij vielen tot puin ineen bij een adequate
      beschieting. Om een kanonnade te doorstaan diende men de muren te verlagen
      en vestingwallen van aarde aan te leggen die de vijandelijke schoten
      konden smoren. In de plaats van ronde en vierkante torens kwam een
      veelhoekige omwalling met vooruitstekende bastions, van waaraf de
      verdedigers uit elke hoek mogelijke belagers tegenvuur konden geven. In
      het stedenrijke Italië had deze vernieuwing het eerst plaatsgevonden;
      vervolgens verbreidden Italiaanse ingenieurs de trace italienne in enkele
      decennia over Europa. In de al even stedenrijke Nederlanden volgde stad op
      stad het nieuwe voorbeeld, een vernieuwing die jaren kon duren en zowel
      organisatorisch als financieel een hele opgave was. Tijdens de belegering
      van Alkmaar door de Spanjaarden in 1573 was een deel van de stad nog
      ommuurd, terwijl het andere al was voorzien van wallen volgens de moderne,
      Italiaanse methode. Met de nieuwe wallen veranderde ook de
      belegeringstactiek. Beschietingen en bestormingen maakten plaats voor
      ondermijningen door graafwerk. Menige stad werd op de knieën gedwongen
      door insluiting en het afsnijden van de toevoer van oorlogsmaterieel en
      levensmiddelen: men hongerde de stad uit. In zo’n situatie kon alleen
      een ontzet door medestanders uitkomst brengen. Bekend is het ontzet van
      Leiden door de watergeuzen op 3 oktober 1574, nadat de stad door de
      Spanjaarden tot op de rand van de overgave was gedwongen. Toen Frederik
      Hendrik in 1629 Den Bosch belegerde, waagde de vijand vanuit Duitsland een
      inval op de Veluwe om de prins van de stad weg te lokken. Hij bleef echter
      waar hij was en liet zich niet afleiden. Nadat de inval was afgeslagen en
      de kans op ontzet verkeken, gaf Den Bosch zich over. Was een stad eenmaal
      ingesloten, dan versterkten de belegeraars hun kamp ook naar buiten toe
      met schansen en omwallingen. Kwam dan een vijandelijk leger een poging tot
      ontzet wagen, dan moest het dikwijls machteloos afdruipen. Dat gebeurde
      bijvoorbeeld toen Maurits in 1593 de stad Geertruidenberg belegerde en de
      Zuid-Nederlandse generaal Mansfelt met een leger tot ontzet kwam. Toen
      echter de Turken in 1683 het beleg voor Wenen hadden geslagen, verzuimden
      zij hun voorzorgsmaatregelen te treffen door hun eigen kampement te
      beveiligen. Het leger dat tot ontzet van Wenen aanrukte, slaagde dan ook
      moeiteloos in zijn opzet.</p>
      <p><i>De land- en zeeoorlog tijdens de hertog van Alva<br>
      </i>Zonder dat de hele Tachtigjarige Oorlog hier in oorzaken en gevolgen
      kan worden behandeld, dienen een paar constanten in deze oorlog voor en na
      de inname van Sluis te worden gememoreerd: de oorlog was grotendeels een
      vestingoorlog; de rebellen hadden een overwicht op zee; de
      staatsbankroeten van de Spaanse kroon frustreerden doorgaans de
      oorlogvoering. Ten slotte hing het verloop van de Opstand nauw samen met
      de andere prioriteit in de ‘grote strategie’ van Filips II: de
      verdediging van het katholicisme. Als gevolg daarvan richtte hij zich
      regelmatig op voor hem belangrijker oorlogsterreinen (de Turken,
      Frankrijk, Engeland), waardoor de opstandelingen in de Nederlanden de
      gelegenheid kregen hun veroveringen te consolideren.<br>
      In 1567 was de hertog van Alva met een sterk, gedisciplineerd leger
      naar de Nederlanden gekomen om het gezag van de wettige landsheer, Filips
      II, te herstellen. In feite was zijn komst niet meer nodig: geschrokken
      van de excessen van de Beeldenstorm had de in meerderheid conservatieve en
      katholieke bevolking zelf orde op zaken gesteld. De protestanten waren het
      land uit gevlucht, en de meeste edelen hadden een nieuwe eed van trouw
      afgelegd. Alleen de grootste leider van de oppositie, prins Willem van
      Oranje, was teruggekeerd naar zijn stamland Nassau, omdat hij geen
      vertrouwen meer had in de absolutistische politiek van Filips II en diens
      vervolging van andersgelovigen. Burgers en edelen die er net zo over
      dachten, waren eveneens naar het buitenland gevlucht. Anderen zochten een
      goed heenkomen als vrijbuiter op zee, waar ze als de zogenaamde
      watergeuzen in hun onderhoud voorzagen door middel van kaapvaart. De
      hertog van Alva dreef de reactie echter te ver door: de geloofsvervolging
      liet hij verscherpen, hoge edelen onthoofden – onder wie de katholieke
      en populaire Egmond – en nieuwe belastingen heffen om de Spaanse
      bezettingsmacht te betalen. Militaire tegenaanvallen van Willem van Oranje
      en diens broer Lodewijk had hij in 1568 gemakkelijk kunnen afslaan. In
      1572 was de situatie anders. Het bewind van de ijzeren hertog was zo
      impopulair geworden dat een nieuwe opstand veel meer weerklank kreeg.
      Bovendien had Alva ook rekening te houden met de situatie in Frankrijk,
      waar de protestanten – de hugenoten – onder admiraal de Coligny een
      belangrijke positie innamen. De Coligny wilde in een met Oranje
      gecombineerde actie de Nederlanden binnenvallen. Daarom hield Alva zijn
      leger in het Zuiden geconcentreerd. Toen de watergeuzen op 1 april 1572 de
      Zuid-Hollandse haven Den Briel bezetten, stuitten zij dan ook op weinig
      tegenstand. In de weken en maanden daarna maakten zij zich meester van een
      hele reeks steden in Holland en Zeeland. Lodewijk van Nassau wist met een
      klein aantal manschappen de stad Bergen in Henegouwen te verrassen, waar
      hij zich weldra omsingeld zag door Alva’s leger. De hulp uit Frankrijk
      kwam echter niet opdagen: in de nacht van 23 op 24 augustus, de
      Bartholomeusnacht, werd het sein gegeven tot het doden van de protestanten
      in Frankrijk. Duizenden hugenoten kwamen om het leven, en van een
      ondersteunende actie van die kant kon geen sprake meer zijn. Oranjes eigen
      inval kreeg de steun van enkele steden die hun poorten voor hem openden,
      zoals Roermond en Mechelen, maar hij slaagde er niet in zijn broer in
      Bergen te ontzetten. Een nachtelijke overval op zijn legerkamp decimeerde
      zijn leger; de prins vluchtte via Kampen naar Enkhuizen, in de verwachting
      in de Hollandse steden een toevlucht maar ook zijn dood te zullen vinden.
      Alva liet vervolgens Lodewijk van Nassau en diens mannen op eervolle
      voorwaarden uit Bergen vertrekken, wel wetend dat de Franse medestanders
      van de graaf hetzelfde lot zouden ondergaan als hun geloofsbroeders.
      Daarna gelastte Alva zijn zoon Don Frederik om de steden die zich voor
      Oranje hadden verklaard de een na de ander weer tot gehoorzaamheid te
      brengen. Dit gebeurde dan ook door, zoals het heette, een afschrikwekkend
      voorbeeld te stellen. In een veldtocht die van Mechelen naar Roermond, en
      vervolgens over Deventer en Zutphen naar Naarden leidde, trok Don Frederik
      een bloedspoor door de Nederlanden. Daarop sloeg het leger het beleg voor
      Haarlem, in de verwachting ook hier snel en genadeloos te kunnen toeslaan.
      Maar met het beleg van Haarlem begint die lange reeks van belegeringen in
      de Tachtigjarige Oorlog die zich kenmerken door veel ontberingen en
      sterfgevallen aan beide zijden. De Coligny had al eens gezegd dat een
      belegering van een grote stad een kerkhof voor de belegeraars kon worden.
      De grote keizer Karel V had ooit het hoofd gestoten voor de stad Metz, die
      in de winter van 1552 de keizer trotseerde. Van december 1572 tot juli
      1573 wist Haarlem stand te houden. Uiteindelijk moest de stad zich
      uitgeput overgeven, maar de prijs was inderdaad hoog geweest: met 8000
      doden onder de belegeraars, waaronder beproefde veteranen, was Haarlem een
      kerkhof voor de Spanjaarden geworden. Toch leek de inname een succes: het
      gebied van de rebellen was nu in tweeën gesplitst. Ten zuiden van Haarlem
      de Zuid-Hollandse en Zeeuwse steden van Leiden tot Vlissingen; ten noorden
      van Haarlem de steden van het Noorderkwartier: Alkmaar, Hoorn, Enkhuizen
      en Medemblik. De bevelhebber aldaar zag het somber in en schreef een
      bezorgde brief aan Oranje waarin hij deze vroeg of hij al een verbond met
      een buitenlands ‘potentaat’ had gesloten. Het leek toch duidelijk dat
      zonder buitenlandse hulp de zaak reddeloos verloren was. Het antwoord dat
      hij kreeg was in twee opzichten frappant: de prins antwoordde dat hij niet
      met een buitenlands potentaat een verbond had gesloten, maar met God zelf,
      de Potentaat der Potentaten, om de oorlog in de Nederlanden tot een goed
      einde te brengen. Dat was voor de ondersteuning van het moreel. Maar wat
      de militaire kant van de zaak betreft was het antwoord niet minder
      verrassend. Zelfbewust stelden de opstandelingen vast dat de inname van
      Haarlem de Spanjaarden zoveel bloed en geld had gekost, dat het ondenkbaar
      was dat de vijand erin zou slagen om hetzelfde op te brengen voor de
      tientallen steden in Holland en Zeeland die de kant van de prins hadden
      gekozen en niet van zins waren deze los te laten. De scherpe analyse werd
      in oktober bevestigd door twee militaire overwinningen van de
      opstandelingen. De Spanjaarden hadden het beleg voor Alkmaar geslagen,
      maar op 7 oktober 1573 gaven zij dit op omdat op last van de prins het
      omringende land onder water was gezet. Een paar dagen later versloeg een
      geuzenvloot de koninklijke vloot op de Zuiderzee, nabij Hoorn. In 1568 en
      1572 was gebleken dat men in het open veld niet tegen het Spaanse leger
      was opgewassen. Maar op het water hadden de opstandelingen de overhand, en
      door gebruik te maken van de bijzondere geografische omstandigheden van
      het laaggelegen Holland wisten de opstandelingen zich ook in een
      vestingenoorlog te handhaven.<br>
      Dit alles werd ook financieel mogelijk gemaakt door het enorme
      scheepspotentieel van Holland: de omvang van Hollands visserij en
      vrachtvaart - zelfs op de Spaanse havens! - was van dien aard dat men het
      risico heeft willen en durven nemen om de strijd aan te gaan tegen de
      Spaanse wereldmonarchie. Waarom hebben Filips II en de hertog van Alva dan
      niet hun militaire acties in de Nederlanden ondersteund door een veel
      krachtiger eigen vloot? In de vaart op de Amerika’s en in de strijd
      tegen de Turken in de Middellandse Zee hadden de Spanjaarden immers
      voldoende ervaring opgedaan. Nog op 7 oktober 1571 hadden zij met de
      Venetianen en ondersteund door de paus de Turken in de zeeslag bij Lepanto
      totaal verslagen. Het antwoord op deze vraag is dat de Spanjaarden wel
      degelijk geprobeerd hebben om armada’s of vloten naar het noorden uit te
      zenden, ver voor de grote Armada Invencible of Onoverwinnelijke Vloot van
      1588. Dit gebeurde ten koste van veel personele en materiële inspanningen
      in de Noord-Spaanse havens. Geldgebrek, sterfgevallen ten gevolge van
      besmettelijke ziektes en desertie maakten in de jaren zeventig het goed
      uitrusten, laat staan uitvaren van de vloot onmogelijk. Zelfs voor de
      schijnbaar onuitputtelijke Spaanse hulpbronnen –het zilver uit Amerika
      – was het hebben van zowel een groot leger als een grote vloot in de
      Nederlanden onmogelijk. In 1573 riep Filips II de hertog van Alva terug
      naar Spanje; vele jaren later zou de koning nog vaststellen dat het
      optreden van Alva hem het bezit van de Nederlanden had gekost.</p>
      <p><i>De land- en zeeoorlog tijdens de prins van Parma<br>
      </i>De gouverneurs-generaal na Alva – Don Luis de Requesens 1573-1576 en
      Don Juan van Oostenrijk 1576-1578 – waren door geldgebrek en hun geringe
      militaire talenten niet in staat de positie van de kroon te verbeteren.
      Nadat de Spaanse soldaten jaren lang geen soldij hadden ontvangen, sloegen
      zij in 1576 aan het muiten, moorden en plunderen. Hierdoor verenigden zich
      vrijwel alle Nederlanden in hun verzet tegen het ‘Spaanse ongedierte’.
      De ene stad na de andere verklaarde zich voor de prins van Oranje,
      waaronder ook de stad Sluis in Vlaanderen. In de grote steden van
      Vlaanderen deed zich als gevolg van deze ommekeer een veel scherpere
      reactie voor dan Holland en Zeeland ooit gekend hadden. Calvinistische
      minderheden maakten zich meester van de macht. Met name de stad Gent was
      hier een drijvende kracht: een comité van Achttienmannen wist vanuit Gent
      een hele reeks van steden in Vlaanderen te bemachtigen en verbood de
      katholieke godsdienst. Deze ontwikkeling riep een heftige tegenreactie op
      bij de katholieke adel in de Franstalige gewesten Henegouwen en Artesië,
      die zich met een zoveel lagere partij als Hollandse kooplieden of Vlaamse
      calvinisten niet wilde associëren. De in 1578 benoemde nieuwe
      gouverneur-generaal, Alessandro Farnese, prins van Parma, verzoende hen
      met de Spaanse kroon in de Unie van Atrecht. Samen met de trouw gebleven
      gewesten Luxemburg en Namen vormden zij de basis van waaruit Parma –
      tactvol diplomaat en voortreffelijk veldheer inéén – de reconquista
      van de verloren gegane gebieden begon. Ook dit was weer een oorlog van
      belegeringen of van het omkopen van bevelhebbers, die schansen of
      vestingen tegen goede betaling zonder slag of stoot overleverden. In 1579
      hernam Parma de stad Maastricht na een langdurige en bloedige belegering.
      Het zou de laatste stad zijn waarbij hij na de inname plunderingen
      toeliet. Pacificatie was zijn doel, geen oorlog. Parma voerde een politiek
      van verzoening en soepel wist hij tal van edelen en steden ertoe over te
      halen onder de gehoorzaamheid van de koning terug te keren, met behoud van
      ‘s lands privilegiën. Het enige punt waar hij niet van toegeven wilde
      weten, betrof de godsdienst: men diende belijdend katholiek te blijven en
      anders binnen een van tevoren afgesproken termijn het land te verlaten. In
      de eerste helft van de jaren tachtig viel de ene grote stad na de andere
      in zijn handen: Doornik, Brugge, Gent en in 1585 Antwerpen. De machtige
      Scheldestad had zich door inundaties beveiligd tegen een beleg, maar niet
      goed genoeg. Het werd niet alleen een strijd van wapens tegen wapens, maar
      ook van ingenieurs tegen ingenieurs. Het beleg van Antwerpen ontpopte zich
      als een demonstratie van civiele techniek die de bewondering van heel
      Europa afdwong. Na Antwerpen leek de opmars van Parma niet te stuiten: het
      kasteel van Wouw, de belangrijke handelsstad Deventer en de schansen bij
      Zutphen kwamen hem door verraad in handen. De verovering van de
      zeegewesten Holland, Zeeland en Friesland leek nog slechts een kwestie van
      tijd.</p>
      <p><i>De Opstand gered door de internationale situatie<br>
      </i>In de loop der jaren hadden de opstandelingen al dan niet heimelijk
      steun gekregen van de Engelse koningin Elisabeth. Met geld en troepen was
      zij te hulp gekomen, niet uit vrees voor Spanje, maar omdat zij beducht
      was voor een toenemende invloed van Frankrijk in de Nederlanden. Overigens
      liet zij zich voor die steun zo goed betalen en stelde zij zulke scherpe
      voorwaarden, dat een Frans politicus haar hulp liever als een wurging dan
      als een omhelzing karakteriseerde. Gedurende haar regering nam, vooral
      door de activiteiten van de Engelse kaper Francis Drake in Zuid-Amerika,
      de rivaliteit tussen Spanje en Engeland zo toe dat een oorlog tussen beide
      landen onvermijdelijk leek. Filips hoopte door het sturen van een machtige
      vloot, de Armada Invencible, een invasie in Engeland uit te voeren. Parma
      diende aan dit aanvalsplan mee te werken door een groot leger en een grote
      vloot in de Vlaamse kuststreek bijeen te brengen. Op honderden
      platbodemschepen
      zouden zijn troepen, beschermd door de Armada, de oversteek van Vlaanderen
      naar Engeland maken. Maar voor die oversteek was het bezit van alleen
      Duinkerken niet voldoende. Parma diende over meer havens dan deze te
      beschikken, terwijl Oostende en Sluis in handen van de Staten waren. Een
      verkenning rond Oostende maakte duidelijk dat dit onneembaar leek: in een
      straal van twee mijl waren alle huizen en bomen neergehaald om een vrij
      schootsveld te hebben, en het hele gebied stond onder water. De vesting
      Sluis was eveneens goed voorzien van manschappen en goederen, en beveiligd
      door bolwerken en inundaties: militair-technisch leek het een tweede
      Antwerpen. Stap voor stap isoleerde de veldheer Sluis van de omgeving. Een
      poging tot ontzet van Engelse zijde en van de kant van Vlissingen
      mislukte. De onervaren Engelse rekruten werden op het zien van Parma’s
      veteranen onmiddellijk teruggetrokken, maar de kritiek van Engelse zijde
      op de Staten-Generaal was niet mals: de Staten kregen het verwijt dat zij
      handelden alsof Sluis hetzelfde was als Santo-Domingo of Hispaniola, dus
      ver van hun bed. Het verzet van het garnizoen van Sluis was hardnekkig,
      maar uitzichtloos: na twee maanden vroeg men om onderhandelingen. Uit
      respect voor hun dappere houding stond Parma de bezetting van Sluis een
      vrije aftocht met militaire eer toe. Daarmee verwierf hij de extra
      havenstad die hij zo nodig had voor de onderneming tegen Engeland. Zoals
      bekend draaide de onderneming van de Armada op een fiasco uit, niet echter
      door toedoen van Parma. Hij had op tijd een leger en een vloot
      bijeengebracht, maar zag die in zijn Vlaamse havens Sluis en Duinkerken
      geblokkeerd door de Hollandse vloot, terwijl de Engelse de Armada in de
      gaten hield, opjoeg en verdreef.<br>
      Twee jaar na de nederlaag van de Armada moest Parma op last van Filips
      II ingrijpen in de binnenlandse politiek van Frankrijk. Daar dreigde na de
      dood van koning Hendrik III in 1590 de protestantse Hendrik van Navarra op
      de troon te komen. Spaans geld en Spaanse troepen moesten in Frankrijk de
      aanspraken van de katholieke partij op de troon ondersteunen. Het
      militaire genie van Parma was van doorslaggevend belang in de Franse
      burgeroorlog tussen katholieken en protestanten. Uiteindelijk zag Hendrik
      van Navarra geen andere mogelijkheid zijn kroon veilig te stellen dan door
      terug te keren in de katholieke kerk, waarna hij als Hendrik IV werd
      gezalfd en gekroond. Door Spanje de oorlog te verklaren kon hij
      onmiddellijk de nationale eenheid herstellen en zijn voormalige katholieke
      tegenstanders zij aan zij met zijn protestantse medestanders laten
      strijden.</p>
      <p><i>De consolidatie van de Republiek<br>
      </i>Op koninklijk bevel maar tegen zijn zin had Parma zich eerst aan de
      onderneming tegen Engeland gewijd en daarna aan die in Frankrijk. Zijn
      middelen waren ontoereikend om tegelijkertijd op te trekken tegen het
      Noorden. Opgebruikt in de strijd en gewantrouwd door Madrid is hij in 1592
      gestorven. De periode van 1588 tot 1598 is door de Leidse historicus
      Robert Fruin magistraal beschreven in zijn <i>Tien jaren uit den
      Tachtigjarigen Oorlog</i>. Hierin liet hij zien hoe de Noord-Nederlandse
      Republiek politiek, militair, economisch en cultureel haar zelfstandigheid
      wist te verwerven. Een groot aandeel daarin hadden graaf Willem Lodewijk
      van Nassau (1560-1620), stadhouder van Friesland (later ook van Groningen
      en Drente) en prins Maurits (1567-1625), stadhouder van de andere
      opstandige gewesten. Op initiatief van Willem Lodewijk bestudeerden beide
      stadhouders de klassieke literatuur over het militair bedrijf, om er hun
      voordeel mee te doen in de eigen strijd. Zij brachten discipline in het
      leger, onder andere door het leren exerceren. Stipt op bevel handelingen
      uitvoeren was essentieel bij het schieten, bij troepenverplaatsingen of
      bij het uitvoeren van charges in het veld. Soldaten moesten voortaan zelf
      hun schansen opwerpen en loopgraven delven, vervelende klussen die tot dan
      toe gedwongen door boeren waren verricht. Tegenover dat alles stond
      voortaan stipte betaling, mogelijk gemaakt door het deskundig beleid van
      de raadpensionaris Johan van Oldenbarnevelt. Zolang Parma en diens Spaanse
      opvolgers in het Zuiden werden beziggehouden door de toebereidselen voor
      de Armada of de burgeroorlog in Frankrijk, kon in het Noorden de ene stad
      na de andere worden veroverd. De ene bij verrassing, zoals Breda, veroverd
      in 1590 door een aantal soldaten in een turfschip het kasteel binnen te
      smokkelen. De andere door een beleg met kanonnen of met de schop, zoals
      Steenwijk in 1593. Alle steden boven de grote rivieren werden door Willem
      Lodewijk en Maurits aan de koninklijke macht ontfutseld. Trots spraken de
      opstandelingen van de ‘gesloten tuin’.<br>
      In het jaar 1598 stierf in het Escoriaal de man die zo’n negatieve
      naam in de geschiedenis van de Nederlanden verworven heeft: Filips II. Om
      de Nederlanden voor zijn geslacht te behouden, liet hij ze na aan zijn
      dochter Isabella en haar man, Albrecht van Oostenrijk, haar volle neef.
      Als de aartshertogen zouden zij samen over de koninklijke Nederlanden
      regeren. Om hun een veilige zuidgrens te garanderen had Filips II kort
      voor zijn dood met Frankrijk de Vrede van Vervins gesloten. Filips’
      opvolger op de Spaanse troon, Filips III, wilde de strijd energiek
      hervatten, maar zijn middelen waren beperkt. In 1597 had een
      staatsbankroet andermaal aangetoond hoe deplorabel de financiën van de
      kroon waren, en het bewind van de aartshertogen kon niet zonder Spaans
      geld en Spaanse troepen. De enige zaak die goed draaide was het
      kaapvaartbedrijf in Duinkerken. Uit deze Vlaamse stad benadeelden de
      Duinkerker kapers de vissersvloten en handelsschepen van de Republiek. De
      schade door de Duinkerkers aangericht was zo groot dat de Staten-Generaal
      een militaire expeditie tegen de stad gelastten. Van de land en de
      zeezijde zou de stad aangevallen en ingenomen dienen te worden. Maurits
      was mordicus tegen: een dergelijke tocht zou hem te ver in vijandelijk
      gebied voeren. Het zou het Spaanse leger de mogelijkheid bieden hem van
      zijn thuisbasis af te snijden met de vernietiging van het Staatse leger
      als uitkomst en alle gevolgen van dien. Het handelsbelang van Hollands
      kooplieden woog echter zwaarder dan de voorzichtigheid van de prins. De
      Staten en Oldenbarnevelt dreven hun zin door en in de kortste tijd werd er
      een invasie voorbereid en uitgevoerd. Door tegenwind kon men geen gebruik
      maken van de stad Oostende, maar landde men op de Vlaamse kust ten oosten
      van Sluis bij Philippine. Dat men zich niet voorzien had van goede kaarten
      van het gebied demonstreert hoe geïmproviseerd bij alle voorbereidingen
      de onderneming toch was. Wie gemeend mocht hebben dat de Vlamingen de
      troepen van de Republiek juichend zouden binnenhalen, kwam bedrogen uit.
      Het jaren lang uit Oostende gebrandschatte land bood een desolate aanblik,
      zeker nadat het Staatse leger erdoor getrokken was.<br>
      De Staatse inval wekte uiteraard de ontzetting van de aartshertogen op.
      Met hun persoonlijke inzet en kapitaal overtuigden zij de muitende Spaanse
      troepen van de noodzaak van tegenactie. Met het verlies van Duinkerken
      zouden de koninklijke Nederlanden weer een belangrijke haven verliezen en
      vrijwel afgesneden zijn van de zee. Uiteindelijk gaven de troepen gehoor
      aan de smeekbeden van de vorsten en in rap tempo bereikten zij zo snel de
      kuststreek dat prins Maurits slechts enkele uren voor hun nadering van hun
      komst op de hoogte werd gesteld. Dat waarvoor hij gewaarschuwd had leek nu
      bewaarheid: het Staatse leger afgesneden van de Republiek en door het
      koninklijk leger vernietigd of in zee gedreven. Alleen een treffen in open
      veld kon de beslissing brengen. Op het strand en in de duinen van
      Nieuwpoort vond de veldslag plaats, waarbij het Staatse leger
      ternauwernood de overwinning behaalde. De almirant van Aragon was een van
      de voornaamste Spaanse krijgsgevangenen, nog enkele jaren in Den Haag
      vastgehouden. Aartshertog Albrecht ontkwam, maar zijn paard werd als
      oorlogstrofee naar Den Haag meegevoerd. Met gevoel voor propaganda liet
      Maurits zich zittend op het paard portretteren. Prenten van de slag
      verbreidden de roem van Maurits en de Republiek in binnen en buitenland.
      Albrecht had door de uitkomst van de slag zijn krediet als veldheer
      verspeeld. Toch was de overwinning zonder echte gevolgen. Na enig overleg
      met de afgevaardigden van de Staten in Oostende sloeg Maurits – zonder
      veel vertrouwen – het beleg voor Nieuwpoort zelf. Daar werden de
      Hollanders met eigen middelen verslagen: nu waren het de belegerden die in
      het voordeel waren van de geografische situatie. Door hun ingenieuze
      inundaties maakten zij een echte belegering onmogelijk. Zoals in 1914-1918
      de waterstaatkundige mogelijkheden door de Vlamingen werden uitgebuit om
      zich te hand­haven, zo ook in 1600. Onverrichterzake en in slecht humeur
      trok de prins zich met het leger terug naar de Republiek.</p>
      <p><i>De land- en zeeoorlog tijdens Ambrogio Spinola<br>
      </i>Met de komst in 1598 van de Genuees Ambrogio de Spinola diende zich in
      het koninklijk leger voor de tweede keer een Italiaan aan als
      legeroverste. Puissant rijk bracht hij zijn eigen kapitaal mee, waarmee
      hij het beleg van Oostende financierde. De onderneming van Maurits had
      aangetoond hoe onduldbaar het was dat deze stad in handen van de Staten
      bleef. Drie jaar heeft het beleg geduurd, drie jaar omdat de Staatsen de
      stad konden blijven bevoorraden van overzee. Pas de persoonlijke
      bemoeienis van Spinola bracht een doorbraak in de gebeurtenissen, zoals in
      de bijdrage van Piet Lombaerde aan deze bundel te lezen is. Toen Oostende
      op 20 september 1604 uiteindelijk overging van Haagse in Brusselse handen,
      was de stad niet meer dan een smeulende puinhoop, die helemaal opnieuw
      opgebouwd moest worden. Tegelijkertijd had Oostende drie jaar het
      koninklijk leger vastgehouden in Vlaanderen en was er geen offensief in
      het Noorden geweest. Op een spotprent ten gunste van de Republiek is een
      Nederlandse leeuw afgebeeld die verlost is van een doorn in zijn poot,
      alsof de Republiek het bezit van Oostende liever kwijt dan rijk was.
      Gedurende het beleg van Oostende had prins Maurits verschillende andere
      veroveringen gemaakt: zo had hij in 1602 de vestingstad Grave aan de Maas
      weten in te nemen. In hetzelfde jaar probeerde hij de vijand weg te lokken
      van Oostende door het beleg voor Den Bosch te slaan. De stad was echter
      goed voorzien van manschappen en wel beveiligd, zodat noch het een, noch
      het ander lukte. Wel nam de prins de Duitse stad Rijnberk (Rheinberg) en
      – eveneens bedoeld om de vijand van Oostende weg te lokken – de
      Vlaamse steden Aardenburg en Sluis. Met het slaan van een penning deed men
      het voorkomen alsof het verlies van Oostende niet opwoog tegen de inname
      van vier steden: Aardenburg, Grave, Cadzand, Sluis. Tegelijkertijd had de
      Republiek een ander verlies geleden: in 1603 was koningin Elisabeth
      overleden. Weliswaar was haar steun lang niet onvoorwaardelijk geweest en
      had zij zich voor haar hulp dik laten betalen, maar haar dood maakte in
      1604 de weg vrij voor de vrede tussen Engeland en Spanje, zodat de
      Republiek voortaan zonder buitenlandse hulp de Spaanse legermacht te
      verduren had.<br>
      De val van Oostende maakte het koninklijke leger vrij om elders in de
      aanval te gaan. De strijd bleef een vestingoorlog, een schaakspel met
      zetten over en weer. Spinola voerde zijn leger over Duits grondgebied naar
      de onbeschermde flank van de Nederlandse Republiek. In 1605 en 1606 nam
      Spinola twee sterkten in Duitsland: de stad Lingen en de vesting Rijnberk,
      die de bovenloop van de Rijn controleerde en van waaruit de handel van de
      Republiek werd benadeeld. In de Achterhoek nam hij de steden Oldenzaal en
      Groenlo, waarmee hij inbrak in de zo fier gesloten tuin. In het spoor van
      het koninklijke leger keerde daar ook de katholieke kerk terug. Gedurende
      twee decennia zou de streek onder koninklijk en katholiek gezag blijven,
      voldoende voor de Contrareformatie om er vaste voet aan de grond te
      krijgen en te houden. Tot op de dag van heden zijn de door Spinola
      heroverde stadjes en dorpen katholieke enclaves in protestants gebied
      gebleven. Een beurskrach in Milaan maakte echter een einde aan de
      onbeperkte middelen van Spinola. Al in 1607 werd er een wapenstilstand van
      zes maanden gesloten. Spinola leidde persoonlijk in 1608 te Den Haag de
      vredesbesprekingen, die weliswaar niet in een vrede uitmondden, maar in
      het Twaalfjarig Bestand. Dat gaf elke partij de gelegenheid haar eigen
      bezit te consolideren. Toen het Bestand in 1621 afliep hoopten velen op
      een omzetting daarvan in een permanente vrede. Maar aan beide kanten won
      de oorlogspartij. In Brussel overleed aartshertog Albrecht, waarna
      Isabella alleen de landvoogdij voortzette in naam van haar neef, de in
      1621 aangetreden koning Filips IV. De situatie was des te verontrustender
      omdat in 1618 in het Duitse Rijk de Dertigjarige Oorlog was uitgebroken.
      Spinola had zich ook daar al in de strijd geworpen door in 1620 de Palts
      te bezetten en in 1622 Gulik (Jülich) in te nemen. In hetzelfde jaar
      verlegde hij zijn oorlogstoneel naar de Nederlanden en sloeg hij het beleg
      voor Bergen op Zoom. De stad wist echter het leger te weerstaan: van dit
      beleg dateren de bekende regels: ‘Berg op Zoom, houdt u vroom, stut de
      Spaanse scharen’. Het volgend beleg van Spinola werd opnieuw een
      huzarenstukje: in 1625 waagde hij het de Oranjevesting Breda aan te
      vatten. De stad werd volgens alle regelen der kunst ingesloten en het
      eigen kampement zo beveiligd dat de pogingen tot ontzet stukliepen op de
      perfecte organisatie. Spinola’s belegering en inname van Breda vonden
      een enorme weerklank aan koninklijke zijde en werden vastgelegd in inkt en
      verf. De jezuïet Hermannus Hugo wijdde in het Latijn een groot boek aan
      de geschiedenis van het beleg, versierd met schitterende gravures en
      weldra vertaald in het Spaans, Frans en Engels, maar niet… in het
      Nederlands. Velazquez schilderde een fantasievoorstelling, <i>La Rendición
      de Breda</i> of <i>Las lanzas</i>. De verf was nog niet droog of in 1637
      viel de stad weer in handen van Frederik Hendrik, die in 1625 zijn broer
      Maurits was opgevolgd.<br>
      Achteraf gezien bleek de inname van Breda door de koninklijken onder
      Spinola het laatste grote wapenfeit aan Spaanse zijde. Een nieuw
      staatsbankroet in 1627 beperkte de bewegingsmogelijkheid van de staat.
      Bovendien leidde de internationale situatie Spanje opnieuw af van de
      oorlog in de Nederlanden: de Spaanse regering mengde zich liever in de
      opvolgingsstrijd in Mantua dan dat ze de oorlog tegen de Republiek
      ondersteunde. Spinola hield het daarop voor gezien en trok naar Italië
      terug. Daarmee kwam het initiatief aan Frederik Hendrik, die net als
      Maurits een aanvallende oorlog voerde en om te beginnen Spinola’s
      heroveringen in de Achterhoek ongedaan maakte. De verovering van de
      Spaanse zilvervloot door Piet Heyn in 1628 leverde geld op voor de grote
      onderneming van 1629: de inname van Den Bosch. Nu was het een Nederlands
      ingenieur, Jan Adriaanszoon Leeghwater, die met dammen en droogleggingen
      de Bossche inundaties overmeesterde. Overigens vond in hetzelfde jaar Piet
      Heyn de dood in een zeegevecht met kapers die opereerden vanuit het in
      1604 gevallen Oostende. Het verraad van enkele Zuid-Nederlandse edelen in
      1632 maakte het Frederik Hendrik mogelijk om zonder noemenswaardige
      tegenstand een veldtocht langs de Maas te ondernemen: Roermond, Venlo en
      Maastricht waren aan het einde van het jaar in Staatse handen. Een jaar
      later stierf de landvoogdes Isabella, wie weet van verdriet om de
      verliezen die zij had moeten lijden. Haar bestuur had echter in de loop
      der jaren een grote solidariteit van de bevolking verworven. De Staten van
      Vlaanderen en de Staten van Brabant voteerden enorme sommen voor de
      voortzetting van de oorlog en de handhaving van het Brussels bewind, dat
      zij ondanks de invloed van Spanje als het hunne beschouwden. Toen in 1635
      het Brabantse Tienen door Nederlandse en Franse troepen werd uitgemoord,
      was de publieke opinie fel tegen de Nederlanders en de Fransen gericht.
      Doordat Frankrijk Spanje weer de oorlog had verklaard, moesten de
      koninklijke Nederlanden andermaal een oorlog op twee fronten voeren,
      dikwijls met desastreuze gevolgen, maar regelmatig ook met succes. Zo
      heeft Frederik Hendrik vergeefs geprobeerd Brugge en Antwerpen in te
      nemen. Wel lukte hem de herovering van Breda in 1637 en de inname van
      Hulst in Zeeuwsch-Vlaanderen. Zijn veroveringen gaven de Republiek de
      politieke grenzen die uiteindelijk bij de Vrede van Münster bevestigd
      werden. Die grenzen bleven in grote lijnen dezelfde als die welke we
      dagelijks op de weerkaart kunnen zien.</p>
      <p><i>Literatuur<br>
      </i>De standaardwerken zijn: Geoffrey Parker, <i>The Dutch Revolt</i>
      (eerste druk: London : Allen Lane, 1977, verschillende herdrukken) en
      Jonathan Israel, <i>The Dutch Republic : its rise, greatness, and fall,
      1477-1806</i> (Oxford : Clarendon Press, 1995). De internationale
      belangstelling voor de relatie tussen Spanje en de Nederlanden kwam tot
      uiting op een groot congres te Madrid in 2002: <i>España y las 17
      provincias de los Países Bajos : una revisión historiográfica (XVI-XVIII</i>)
      (2 dln., Madrid : Fundación Carlos de Amberes, 2002). Voor de militaire
      revolutie, zie: Geoffrey Parker, <i>The military revolution : military
      innovation and the rise of the West, 1500-1800</i> (Cambridge : Cambridge
      University Press, 1995, second edition). Kritische kanttekeningen daarbij
      in: John Childs, <i>Warfare in the seventeenth century</i> (London :
      Cassell, 2001). Hoe Filips II er niet in slaagde een goede vloot naar de
      Nederlanden te sturen in de jaren 1570 wordt uit de doeken gedaan in: <i>‘La
      otra Invencible’, 1574 : España y las potencias nórdicas</i> (Madrid :
      San Martín, 1983). De inname van Sluis in 1587 door Parma is te vinden,
      behalve bij de contemporaine geschiedschrijvers, in Léon van der Essen, <i>Alexandre
      Farnèse, prince de Parme, gouverneur général des Pays-Bas (1545-1592)</i>
      (5 tom., Bruxelles : Librairie nationale d’art et d’histoire,
      1933-1937), deel V, hoofdstuk IV. Robert Fruin, <i>Tien jaren uit den
      Tachtigjarigen Oorlog 1588-1598</i> verscheen voor het eerst in Leiden in
      1856 en is keer op keer herdrukt, voor het laatst in 1984. Een biografie
      van Maurits gaf A.Th. van Deursen, <i>Maurits van Nassau, 1567-1625 : de
      winnaar die faalde</i> (Amsterdam : Bert Bakker, 2000). Een moderne
      biografie van Willem Lodewijk ontbreekt, helaas, maar zeer lezenswaardig
      is de moderne vertaling door P. Schoonbeeg van de contemporaine biografie
      die Ubbo Emmius aan hem wijdde: <i>Willem Lodewijk, graaf van Nassau
      (1560-1620) stadhouder van Friesland, Groningen en Drenthe</i> (Hilversum
      : Verloren, 1994). Aan het leven en streven van de aartshertogen is in
      1998 een grote tentoonstelling in Brussel gewijd, vergezeld van een
      tweedelige publicatie: Werner Thomas, Luc Duerloo red., <i>Albrecht &amp;
      Isabella, 1598-1621 : catalogus</i> en <i>Albert &amp; Isabella, 1598-1621
      : essays</i> (Turnhout : Brepols, 1998). In dit laatste ook een artikel
      over Spinola. De financiële situatie van het Zuiden is van Spaanse zijde
      belicht door Alicia Esteban Estríngana, <i>Guerra y finanzas en los Países
      Bajos católicos : de Farnesio a Spínola (1592-1630)</i> (Ma­drid :
      Laberinto, 2002). De tweede helft van de Tachtigjarige Oorlog in het
      Zuiden wordt voortreffelijk behandeld door de Gentse historicus René
      Vermeir, <i>In staat van oorlog : Filips IV en de Zuidelijke Nederlanden,
      1629-1648</i> (Maastricht : Shaker Publishing, 2001). In: Jaap R. Bruijn,
      Cees B. Wels red., <i>Met man en macht : de militaire geschiedenis van
      Nederland 1550-2000</i> (Amsterdam : Balans, 2003) komt de cruciale
      periode van de Tachtigjarige Oorlog uiteraard uitvoerig ter sprake. Een
      schat aan informatie is ten slotte te vinden op de website van de
      Universiteit Leiden over de Tachtigjarige Oorlog: http://dutchrevolt.leidenuniv.nl.
      Hierin bijvoorbeeld in de rubriek Brieven: 1573 Willem van Oranje aan de
      bevelhebbers in het Noorderkwartier, en vele andere zaken.</p>
      &nbsp;
        	<table border="0" cellspacing="0" cellpadding="0" width="500">
        	<tr>
        		<td colspan="2" width="498">
                </td>
        	</tr>
        	<tr>
        		<td bgcolor="#002E65" colspan="2" width="498"><img src="../images/shim.gif" height="1" width="480" border="0"></td>
        	</tr>
        	<tr>
        		<td align="left" width="216"><a href="javascript:history.back(-1);" class="hornav">vorige pagina</a></td>
        		<td align="right" width="280">
				<a class="hornav" href="Heuvel.html#H">volgende pagina</a></td>
        	</tr>
        	<tr>
        		<td colspan="2" width="498"><img src="../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>
</body>
</html>

