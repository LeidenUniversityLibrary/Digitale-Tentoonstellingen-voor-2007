<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>Sluis</title>
<!--- stylesheet --->
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css">
<script language="JavaScript" src="../js/index.js"></script>
<script language="JavaScript" src="../js/browser_stylesheet.js"></script>
<script language="JavaScript" src="../js/printbug.js"></script>
<script language="JavaScript" src="../js/functiondetect.js"></script>



</head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">

<table width="500" border="0" cellspacing="0" cellpadding="0">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Sluis</td>
</tr>
  <tr>
    <td>
      <!--- INHOUD --->
      <a name="top"></a>



      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<!---<div class="hoofdstuk"></div>--->
        <div class="hoofdstuk"><br>
          OOSTENDE VERLOREN, SLUIS GEWONNEN, 1604</div>
<p><i>Tentoonstelling in de Universiteitsbibliotheek van 12 augustus - 12
september 2004<br>
Samenstelling: </i><i>Dirk de Vries&nbsp;<br>
Met bijdragen van Charles van den Heuvel, Anton van der Lem en Piet Lombaerde</i></p>
      <P>&nbsp;</P>
      <table border="0" cellpadding="0" cellspacing="0" width="500">
        <tr>
          <td width="500"><a href="Woord.html#W">Woord vooraf</a></td>
        </tr>
		<tr>
          <td width="500"><a href="Lem.html#D">De strijd om de Vlaamse havens tijdens de
            Tachtigjarige Oorlog</a></td>
        </tr>
		<tr>
          <td width="500"><a href="#H">De legertent als bibliotheek. Vroeg zeventiende-eeuwse
            theorieën over legerhervormingen en logistiek in het veld</a></td>
        </tr>
		<tr>
          <td width="500"><a href="Lombaerde.html#P">Oostende afgesneden, belegerd, opgegeven en ingenomen:
            1599 -1604</a></td>
        </tr>
		<tr>
          <td width="500"><a href="Vries.html#C">Cartografische beeldkroniek van de strijd om Sluis in
            1604</a></td>
        </tr>
		<tr>
          <td width="500">Beeldkroniek <a href="Beeldkroniek1.html#B">I</a>, 
			<a href="Beeldkroniek2.html#B2">II</a>,
			<a href="Beeldkroniek3.html#B3">III</a></td>
        </tr>
		<tr>
          <td width="500"></td>
        </tr>
		<tr>
          <td width="500">Catalogus <a href="Catalogus1.html#C1">I</a>,
			<a href="Catalogus2.html#C2">II</a>, <a href="Catalogus3.html#C3">
			III</a>, <a href="Catalogus4.html#C4">IV</a></td>
        </tr>
        <tr>
          <td width="427"></td>
        </tr>
        <tr>
          <td width="427"></td>
        </tr>
      </table>
      <br>
      <hr>
      <a name="H">D</a>e legertent als bibliotheek. Vroeg zeventiende-eeuwse theorieën over
      legerhervormingen en logistiek in het veld.
      <i><br>
		Charles van den Heuvel</i><hr>
      <br><br>
      <i>Arte et Marte</i><br>
		<table border="0" width="500" cellspacing="0" cellpadding="0">
			<tr>
				<td width="163">
			<a target="_top" href="images/html/arte_et_marte.html"><img border="0" 
			src="images/arte_et_marteklein.jpg" align="left" hspace="3" vspace="3" width="150" height="240"></a></td>
				<td valign="top"><i>Arte et Marte</i>. Half geleerde en half soldaat
            als personificatie van wetenschap en militaire kunsten. Jacques
            Wijts, 24 april 1607, in het Album Amicorum van Ernst Brinck (Den
            Haag, KB, Ms. 135 M 86, p. 174).</td>
			</tr>
		</table>
      In het voorwoord van de <i>Wisconstighe Ghedachtenissen</i> verhaalt
      Stevin hoe Maurits zich tijdens de vele veldtochten verdiepte in boeken en
      manuscripten. Stevin meende Maurits bezorgd te hebben gezien deze werken
      tijdens dergelijke militaire campagnes te verliezen. Om dit te voorkomen,
      en te meer omdat het niet alleen om ongepubliceerde geschriften van
      anderen, maar ook om Maurits’ ‘eygen vonden’ of inventies ging, leek
      het Stevin verstandig om ze in druk uit te geven. Dit voorwoord, hoe
      retorisch ook van aard, beschrijft de totstandkoming van de publicatie van
      Stevins omvangrijkste werk, de <i>Wisconstighe Ghedachtenissen</i>,
      verschenen in Leiden in twee afzonderlijke delen in de jaren 1605-1608.
      Maar het voorwoord roept nog een ander beeld op. Maurits in zijn tent te
      midden van kisten met boeken en manuscripten in plaats van in zijn
      bibliotheek in Den Haag. Maurits die met Stevin, zijn leermeester, op dode
      momenten verder discussieert over allerlei wetenschappelijke onderwerpen
      en die zijn bevindingen in notities vastlegt. Ten slotte legt Stevin in
      dit voorwoord uit dat diverse nieuwe teksten, bestemd voor het vijfde
      hoofdstuk ‘Van de Ghemengde Stoffen’, uiteindelijk niet op tijd
      voor uitgave gereed waren gekomen en pas later zouden worden gepubliceerd.
      Ze bevatten ‘verscheyden anteyckeninghen’, onder andere over
      krijgskunde! Hoe zouden deze eruit hebben gezien kort na de Slag bij
      Nieuwpoort, het beleg van Oostende en de inname van Sluis?<br>
      De militaire successen van Maurits (samen met die van Willem Lodewijk
      en indirect ook die van Oldenbarnevelt) zijn in de literatuur in verband
      gebracht met legerhervormingen en tactische vernieuwingen mede op basis
      van een wetenschappelijke benadering van de oorlogskunsten uit de Oudheid.
      Deze wetenschappelijke benadering van de oorlogskunsten van de Nassaus
      kent een lange voorgeschiedenis. De krijgskunde maakte deel uit van de
      opvoeding van de Nassaus in Dillenburg. Jan VI hield er persoonlijk
      toezicht op dat zijn zonen en neven, onder wie Maurits, lessen kregen in
      Frans en Latijn, in godsdienst werden onderricht, leerden paardrijden en
      schermen en dat ze natuurlijk werken over de oorlogskunsten lazen. Aan de
      universiteit van Leiden, waarvan de oprichting in de woorden van Willem
      van Oranje als een ‘vast blochuys’ in het teken van de Tachtigjarige
      Oorlog had gestaan, zou Maurits zijn opleiding voortzetten. De filoloog en
      filosoof Justus Lipsius was een grote trekpleister van de jonge
      universiteit. Mogelijk maakte Lipsius tijdens zijn verblijf van 1578-1591
      aan de Leidse Universiteit Maurits bekend met de belangrijkste theorieën
      over de oorlogsvoering uit de Oudheid van Aelianus, Polybius, Vegetius,
      Leo VI Imperator en anderen. In ieder geval zou Lipsius na zijn vertrek
      naar Leuven deze theorieën uitvoerig becommentariëren in zijn <i>De
      Militia Romana </i>(Antwerpen, 1596).<br><br>
      <br><i>Maurits en Stevin</i><br>
      Maurits’ studententijd werd abrupt afgebroken toen er door de moord
      op zijn vader Willem van Oranje op 10 juli 1584 grote verplichtingen
      wachtten. Of Maurits tijdens zijn verblijf in Leiden vanaf 1582 ook Stevin
      ontmoette is onbekend. Mogelijk is dat wel. Stevin woonde er reeds voordat
      Maurits zich had ingeschreven en komt in 1583 zelf in de registers van de
      universiteit voor. Hoe het ook zij, Maurits stelde rond 1593-1594 Stevin
      als zijn leermeester aan en voegde hem als kwartiermeester toe aan het
      Staatse leger. Vanaf dat moment zijn ze regelmatig samen op militaire
      campagne en moet Stevin bij de meeste, zo niet alle belegeringen aanwezig
      zijn geweest. Uit Stevins geschriften blijkt dat hij de belegeringen van
      Hulst (1591), Grol (1597), St. Andries (1600) en Oostende (1601-1604) in
      ieder geval tot in de kleinste details kende. In 1604 werden op
      respectievelijk 9 en 12 mei IJzendijke en Aardenburg ingenomen, voordat de
      Spanjaarden in Sluis na een beleg van drie maanden uiteindelijk op 19
      augustus op de knieën werden gedwongen. In de periode voorafgaand en
      volgend op de in­name van Sluis komen we Maurits en Stevin enkele keren
      tezamen in het huidige Zeeuwsch-Vlaanderen tegen. Ze spraken er over
      veldversterkingen die Stevin zelf had ontworpen en over de aanleg van
      nieuwe fortificaties voor de ingenomen plaatsen, waarvoor hijzelf en
      andere ingenieurs tekeningen leverden. Kortom, tot kort voor het
      verschijnen van het eerste deel van de <i>Wisconstighe Ghedachtenissen</i>
      in 1605 waren Maurits en Stevin vrijwel voortdurend samen in het veld.
      Tijdens de vele uren die ze in de vele belegeringen samen moesten
      doorbrengen,
      hadden Maurits en Stevin wellicht tijd voor studie. Tegelijkertijd
      betekende dit ook dat ze minder in de gelegenheid waren om hun notities
      goed vast te leggen en de teksten, die alleen maar toenamen, uit te geven.
      Dat verklaart waarom er van het voornemen van Stevin om de oorspronkelijk
      voor de <i>Wisconstighe Ghedachtenissen</i> bestemde teksten alsnog uit te
      geven, pas veel later en dan nog maar ten dele, iets terecht zou komen.<br>
      Hoewel het door de vele militaire campagnes moeilijker werd om
      manuscripten drukklaar te maken, bleek de praktijk van oorlogsvoering
      juist ook een belangrijke voedingsbodem voor nieuwe theoretische
      bespiegelingen. Het kan geen toeval zijn dat de twee enige werken die
      Stevin nog sinds de <i>Wisconstighe Ghedachtenissen</i> zou publiceren, <i>Castrametatio.
      Dat is Legermeting </i>en<i> Nieuwe Maniere van Sterctebou door
      Spilsluysen</i>, beide van 1617, gewijd waren aan militaire onderwerpen.
      Enkele jaren daarvoor, in 1614, verscheen de <i>Fortification ou
      architecture militaire tant offensive que défensive</i> van Samuel
      Marolois, dat naast een uiteenzetting over het Nederlandse
      vestingbouwkundige systeem ook beschrijvingen en afbeeldingen van
      legerkampen bevatte. In 1624 verscheen de <i>Korte beschrijvinge ende
      afbeeldinge van de generale regelen der Fortificatie etc</i>. van Hendrik
      Hondius, waarvan het derde deel is: ‘handelende van de Officieren, van
      den Treyn (kolonne), van de Artillerie, Munitien ende Vivres (proviand)
      etc.’ en wordt geïllustreerd aan de hand van de Slag bij Nieuwpoort.
      Ten slotte moet nog het werk genoemd worden van de kwartiermeester van
      Ernst Casimir, David de Solemne, <i>La charge du Mareschal des logis</i>.
		<br><br>
      <table border="0" width="500" cellspacing="0" cellpadding="0">
			<tr>
				<td width="161" valign="top">
			<a target="_top" href="images/html/kaart_011.html"><img border="0" src="images/Kaart_011klein.jpg" align="left" hspace="3" vspace="3" width="150" height="105"></a></td>
				<td valign="top">Beschrijvinge ende Figuerlijcke afbeeldinghe,
            belangende het Marcheren van den heelen Treyn’ toegelicht aan de
            hand van illustratie Slag bij Nieuwpoort in H. Hondius, <i>Korte
            beschrijvinge ende afbeeldinge van de generale regelen der
            Fortificatie, </i>Den Haag, 1624, Leiden UB, 415 A 13, plaat tussen
            pp. 50-51 (detail).</td>
			</tr>
		</table><br><br>
		Al met al niet zoveel publicaties, die bovendien pas lang nadat de
      hervormingen in het Staatse leger waren doorgevoerd het licht zagen. Zo
      kreeg David de Solemne al in 1614 en 1615 octrooien van de Staten-Generaal
      voor de tekeningen die in zijn boek werden gebruikt, in 1626 voor de
      uitgave van het gehele boek, dat uiteindelijk pas in 1632 bij Hondius in
      Den Haag verscheen. De schaarse en late verschijning van dergelijke
      teksten betekent echter niet dat er geen eigentijdse aandacht voor de
      legehervormingen bestond. ‘Nadien van ouden tijden, en ooc over korte
      jaren herwaerts, veel en wel vande Leghermeting geschreven is, als wesende
      een der voornaemste deelen des Krijchs’ schreef Stevin in het voorwoord
      van zijn <i>Castrametatio</i>, en inderdaad worden er nog altijd veel
      handschriften over legerhervormingen in Nederlandse, maar ook buitenlandse
      bibliotheken bewaard.<br>
      Allereerst zijn er de afschriften van de ongepubliceerde teksten over
      de militaire kunsten die Stevin niet had opgenomen in zijn <i>Castrametatio.
      Dat is Legermeting </i>en<i> Nieuwe Maniere van Sterctebou door
      Spilsluysen</i>. Hoewel Stevin het belangrijk had gevonden deze twee
      werken apart uit te geven, zette hij het idee van een integrale publicatie
      over de militaire kunsten, die hij in de <i>Wisconstighe Ghedachtenissen </i>had
      aangekondigd, nimmer over boord. Waarschijnlijk kreeg hij na het
      Twaalfjarig Bestand hier meer tijd voor. In ieder geval bleef Stevin tot
      aan zijn dood in 1620 nieuwe teksten toevoegen, en daarmee moet ook het
      idee verder zijn gegroeid om de onvoltooide, oorspronkelijk voor de <i>Wisconstighe
      Ghedachtenissen</i> bestemde verhandelingen als een apart traktaat uit te
      geven. Deze <i>Crychconst </i>moest uit twee delen bestaan: ‘Van de
      Cryghconst te lande’ en een ‘te water’. Van dit laatste werk waren
      reeds in de zeventiende eeuw alle sporen verdwenen, maar fragmenten
      bestemd voor de ‘Crychconst te lande’ kwamen tezamen met
      ongepubliceerde teksten over andere onderwerpen bij tijdgenoten terecht en
      werden deels postuum gepubliceerd. Dankzij een inventarislijst die de
      Zeeuwse geleerde Isaac Beeckman enkele jaren na de dood van Stevin van
      zijn handschriften samenstelde, weten we dat het merendeel aan de
      militaire kunsten was gewijd. Ook Simons zoon, Hendrick Stevin, stelde
      zich ten doel, zo­als hij aangeeft in het handschrift 128 A 9 I in de
      Koninklijke Bibliotheek in Den Haag: ‘[…] om de rest van de
      Crijchconst van mijn Vader Za: in oirden te brenghen’. In dezelfde
      bibliotheek bevinden zich diverse andere afschriften van Hendrick Stevin
      van het werk van zijn vader. Handschrift 128 A 9 II is getiteld: <i>Eenighe
      Stucken der Crychconst beschreven deur Simon Stevin</i>,<i> </i>en de
      titel van handschrift 128 A 10 <i>Vijfde deel der gemengde stoffen van de
      Krijgkonst</i> herinnert nog sterk aan het onvoltooide hoofdstuk van de <i>Wisconstighe
      Ghedachtenissen</i>. Fragmenten van deze werken publiceerde Hendrick in
      zijn <i>Materiae Politicae, Burgherlicke Stoffen</i>, dat in 1649 te
      Leiden verscheen. Behalve Hendrick Stevin publiceerde Cornelis de Waard
      passages bestemd voor de <i>Crychconst</i> in zijn uitgave van Beeckmans
      journaal die Stevins zoon niet in de <i>Materiae Politicae</i> had
      opgenomen. Ten slotte nam W.H. Schukking in <i>The Principal Works of
      Simon Stevin. Volume IV the Art of War</i> integraal teksten op die
      Hendrick Stevin slechts ten dele of zonder illustraties had uitgegeven.<br>
      Behalve de afschriften van Hendrick Stevin heeft de Koninklijke
      Bibliotheek ook nog diverse andere anonieme handschriften, waarin we
      gedeeltelijk dezelfde titels herkennen: <i>Formen van Logeeringen</i> (128
      A 14), <i>Formen van Slachorden</i> (128 A 18), <i>Diverse slagorders</i>
      (128 A 19), <i>Verscheyden legerkwartieren</i> (128 A 20). Ook in andere
      Nederlandse bibliotheken bevinden zich anonieme teksten over de militaire
      kunsten die of aan Stevin zijn ontleend dan wel op een gemeenschappelijke
      bron teruggaan. In de bibliotheek van het Leger- en Wapenmuseum in Delft
      bevindt zich het handschrift<i>: Logieringhe, Tochten ende Slachorden
      [..] 1610 </i>(HB/P 574). In de verzameling van de Sectie Militaire
      Geschiedenis van de Koninklijke Landmacht (DC 81/1) verwijst de titel: <i>Ruich
      Ontwerp van Krychssaken ende t’gevolgh van dien. Gelyck het hedendaeges
      by Haere Excellentie Prins Mauritius van Orangien Grave van Nassau, in die
      vereenichde Nederlantsche Provintien gebruickt wort </i>mogelijk naar de
      titel <i>Crychssaken</i> uit Beeckmans inventarislijst van Stevin
      nagelaten handschriften. Ten slotte zijn er nog teksten in Duitsland en
      Frankrijk.<br>
      Niet alleen omdat de schaarse drukwerken in belangrijke mate op
      dergelijke handschriften werden gebaseerd, maar juist ook omdat ze tussen
      de bedrijven van het oorlogstoneel door werden geschreven door mannen van
      de praktijk, zijn ze zo van belang om beter inzicht te krijgen in de
      legerhervormingen in het veld. Bovendien geven ze vaak een beter
      tijdsbeeld dan de drukwerken, omdat deze soms, zoals we zagen met de
      teksten van De Solemne en Stevin, veel later werden uitgegeven. Tot dat
      moment werd er gerommeld met de handschriften. Niet zelden werden
      gekopieerde fragmenten vermengd met latere teksten of commentaren van de
      bewerkers, al dan niet met vermelding van hun eigen aandeel. Er bestaan
      dan ook grote discrepanties tussen de inhoudsopgaven van de handschriften
      en die van de drukwerken. Het is op deze plaats onmogelijk om precies de
      relaties tussen deze werken aan te geven, en we moeten volstaan met een
      kort overzicht van een aantal terugkerende thema’s die karakteristiek
      zijn voor de oorlogsvoering van het begin van de zeventiende eeuw en de
      belangrijkste legerhervormingen.<br>
      <br><i>Oorlogsvoering en legerhervormingen</i><br>
      Evenals aan het einde van de zestiende eeuw bevatten diverse vroeg
      zeventiende-eeuwse teksten verwijzingen naar auteurs over de militaire
      kunsten in de Oudheid. Echter, geleidelijk aan krijgen deze verwijzingen
      een ander karakter. In plaats van een historisch-filologische
      reconstructie gaat de aandacht begin zeventiende eeuw meer uit naar de
      eigentijdse toepasbaarheid. De reconstructie dient nu als uitgangspunt
      voor de legerhervormingen van het Staatse leger, die vervolgens door
      praktische ervaringen in het veld worden bijgesteld. Deze hervormingen
      bestaan uit een complex van maatregelen op het gebied van training, dril
      en discipline van de soldaten, de organisatie van het leger in het veld en
      de ontwikkeling van een goed systeem van financiering met tijdige
      uitbetaling aan de troepen. In een enkel geval worden ook vernieuwende
      aspecten in de planning en uitvoering van stedelijke fortificaties en met
      name van veldversterkingen hiertoe gerekend. Maar alvorens we ingaan op
      deze hervormingen is het zaak kort te wijzen op enkele karakteristieken
      van de oorlogsvoering in de Nederlanden aan het einde van de zestiende en
      het begin van de zeventiende eeuw.<br>
      De Slag bij Nieuwpoort mag misschien wel het bekendste wapenfeit van de
      Tachtigjarige Oorlog zijn, maar als de enige grote veldslag is deze zeker
      niet representatief voor de oorlogsvoering van het Staatse leger. In feite
      was de Tachtigjarige Oorlog veel statischer, en vooral een ‘strijd’
      van belegeren of belegerd worden. De dynamiek bestond veelal uit het
      reizen over onbegaanbare wegen en het graven van gangen en wallen rondom
      de belegerde vesting of de veldverschansingen. Hoewel de Slag van
      Nieuwpoort misschien atypisch was, karakteriseert deze in een ander
      opzicht de geprezen kwaliteiten van Maurits als belegeraar, die flexibel
      kon omgaan met landschap en logistiek en waar nodig kleine, maar goed
      getrainde en vooral wendbare eenheden inzette.<br>
      Het landschap speelde een cruciale rol in de Nederlandse
      oorlogsvoering, transport was vaak alleen mogelijk over de zandruggen of
      dijken die door de moerassen of geïnundeerd terrein liepen. Door de
      slecht begaanbare wegen en de afscherming van de accessen door
      veldschansen, moesten transporten uitwijken naar het water, dat zijn eigen
      dynamiek kende. Het oorspronkelijke plan van 1600 om het kapersnest
      Duinkerken te veroveren kon niet doorgaan door de harde wind. Aanvankelijk
      durfde men niet de Westerschelde op te varen uit vrees direct in Spaanse
      armen gedreven te worden in het Zwarte gat of het Gat van Sluis.
      Uiteindelijk landde de vloot van 1450 schepen met ruim vijftienduizend
      soldaten op de kust van het huidige Zeeuwsch-Vlaanderen, bij de kort
      tevoren veroverde schans Philippine. Dit hield wel in dat men over land
      verder moest, en dat had ernstige gevolgen. De troepen konden niet meer
      vanuit zee worden bevoorraad, en daarop was het betrekkelijk geringe
      aantal paarden gebaseerd dat de kanonnen moest trekken. Niet alleen was de
      bevoorrading nu veel moeilijker, ook bleek de verrassing weg. Albrecht van
      Oostenrijk trok met zijn leger vanuit Gent snel de voorhoede met de
      cavaleristen onder het commando van Ernst van Nassau tegemoet en richtte
      een enorme chaos aan. Maurits reageerde prompt en stelde op 2 juli 1600
      zijn infanteristen in drie slagordes op, gedekt door kanonnen aan de
      zeezijde en cavaleristen bij de duinen. Dankzij de wendbare veel kleinere
      compagnieën, die zich veel makkelijker door het rulle zand bewogen, wist
      Maurits alsnog de overwinning naar zich toe te halen. De beroemde Slag bij
      Nieuwpoort en de Tocht door Vlaanderen waren nooit op deze wijze gepland,
      maar Maurits had het geluk weten af te dwingen door snel in te spelen op
      de omstandigheden<b>. </b>Het waren deze flexibiliteit en durf om
      gevestigde theorieën ter discussie te stellen, die ook aan de basis lagen
      van de legerhervormingen welke Maurits internationale faam zouden
      bezorgen. De met elkaar samenhangende aspecten: landschap, logistiek en
      legerorde, die zo’n belangrijke rol in Nieuwpoort hadden gespeeld,
      vinden we ook terug in de eigentijdse handschriften en drukwerken over de
      militaire kunsten. We bespreken ze aan de hand van drie metaforen: de
      vechtende soldaat, de reizende soldaat en de bouwende soldaat.<br>
      <br><i>De vechtende soldaat</i><br>
      De vechtende soldaat is schijnbaar het meest bekende beeld voor ons,
      maar de contemporaine aandacht voor de Oudheid levert soms verrassende
      voorstellingen op. Een handschrift van Pierre Bailly met de titel <i>Cort
      bewijs van ‘t Rapier alleen</i> (KB 72 F 37) toont oefenende schermers
      naast elkaar in eigentijdse kledij en als Griekse naakten. En verder bevat
      de <i>Nassausche wapenhandelinge van schilt, spies, rappier ende targe</i>
      door Adam van Breen schitterende prenten van Staatse soldaten met een
      soort van Romeinse legionairschilden. Het gebruik bleef echter tot het
      ceremoniële beperkt, aangezien alleen Maurits’ lijfwacht het targiëschild
      droeg. Toch was de bestudering van de militaire kunsten van de Oudheid
      zeker niet alleen kwestie van decorum. In 1594 stuurde Willem Lodewijk
      Maurits een werk over de slagordes van de Byzantijnse keizer Leo VI
      Imperator. In de begeleidende brief schreef Willem Lodewijk dat hij deze
      beter geschikt achtte voor kleinere legers dan de Romeinse voorbeelden die
      Maurits hem had getoond. Verder werden de leger en commandotermen uit de
      Oudheid uitvoerig bestudeerd. Stevin schreef een tekst met de titel: <i>Verduytsching
      van Elianus Griekse woorden</i>. De oefening van dergelijke commando’s
      moest onder andere leiden tot een automatisme dat continu vuur mogelijk
      maakte. Wanneer de voorste linie had gevuurd, moesten de musketiers snel
      naar achteren treden om hun geweer te laden. Op het moment dat ze
      omkeerden met een leeg wapen waren ze zeer kwetsbaar en moest er direct
      door de tweede linie worden gevuurd. Om dergelijke bewegingen vloeiend te
      laten verlopen, werd er geoefend met contramarsen. Dergelijke oefeningen,
      die niet alleen door infanteristen, maar ook door cavaleristen moesten
      worden uitgevoerd, vroegen om korte, duidelijke commando’s die tijdens
      de bewegingen hardop werden uitgesproken. Ook experimenteerde men met de
      basisopstellingen van de troepen op basis van voorbeelden uit de Oudheid
      die men vervolgens aanpaste aan eigentijdse eisen. Veelzeggend is de titel
      van een ongepubliceerde tekst van Stevin<i>, Vande veltslachoirdening met
      navolginge der Romeinsche wijse en dat met geschut en Crijchlien gewapent
      na de gemeene manier deses tijts.</i> In plaats van de Spaanse tercio’s,
      die soms drieduizend soldaten telden, bestonden Maurits’
      gevechtseenheden uit zo’n vijfhonderdvijftig man.<i> </i>Interessant in
      dit verband zijn de experimentele voorstellingen in het hoofdstuk <i>pijckschansen</i>
      van vurende musketiers en beschermende piekeniers die zich steeds in
      andere formaties van verschillende grootte, als lopende forten door het
      landschap bewegen en waarvan de grondvorm aan de omstandigheden wordt
      aangepast om onder dekking continu te kunnen vuren.<br>
      <br><i>De reizende soldaat</i><br>
      Zoals eerder opgemerkt kwam het zelden tot vechten en waren reizen en
      graven belangrijkere kenmerken van de dynamiek van de moderne
      belegeringsoorlog. Ook in het reizen waren landschap, logistiek en
      legerorde essentiële factoren. Enige cijfers over de reizende soldaat. Om
      de 13.150 infanteristen en tweeduizend ruiters te vervoeren bij de Tocht
      door Vlaanderen waren veertienhonderdvijftig schepen en drieduizendvijftig
      paarden nodig. Om een gemiddeld kanon te verplaatsen waren ongeveer tien
      paarden nodig, voor de zware kartouwen zelfs meer dan twintig. De
      verplaatsing van de artillerie, buskruit, proviand vroeg gemiddeld om meer
      dan negenhonderd wagens in een legertrein van soms twintig kilometer lang.
      De paarden moesten natuurlijk gevoerd en verzorgd worden, en de soldaten
      aten onder ideale omstandigheden gemiddeld een brood per dag en dronken
      sloten bier. Particuliere kooplieden, de ‘soetelaers’, trokken met het
      leger mee om de soldaten en hun vrouwen en kinderen etenswaar en foerage
      te bezorgen. Het was de grote verdienste van Maurits dat hij tijdens zijn
      militaire campagnes rooftochten en plunderingen van de ingenomen steden en
      omringende landen wist te beperken door een goede logistiek en normale
      vergoedingen. Diverse teksten zijn gewijd aan de organisatie hiervan.
      Stevin schreef teksten als<i> Tegen verdruckingen </i>en <i>Vande
      oirdentlicke buytdeelingh</i> waarin aspecten van oorlogsrecht en
      militaire tucht werden belicht. Andere titels, zoals <i>Verscheyden
      Cryghstochten, dadelick van hem gesien ende geordineert, Verclaring der
      manier van reijsen eens Legers </i>en<i> Vande tochten</i>, herinneren
      aan de logistieke aspecten van het leger. Dergelijke werken beschrijven
      hoe de oorlogstrein het beste kon worden geformeerd en hoe de
      verantwoordelijkheden moesten worden verdeeld. Meestal werd de trein in
      drie gedeelten opgesplitst: de voortocht bestond uit de artillerie, met de
      middeltocht ging de proviand mee en in de achtertocht volgde de bagage.
      Met ieder onderdeel trokken wielmakers en hoefsmeden mee. Een wagenmeester
      had de supervisie over de gehele trein, terwijl conducteurs de onderdelen
      controleerden. Elke tocht had een ‘legermeter’, die vooruitging om met
      ingenieurs kwartier te maken. Daarmee zijn we aangekomen bij de
      ‘bouwende soldaat’.<br>
      <br><i>De bouwende soldaat</i><br>
      In de Nederlanden was de bouwende soldaat vooral een gravende soldaat.
      Niet voor niets bedacht Stevin de zogenaamde spabijlhouw, een combinatie
      van een spade, bijl en houweel, de voorloper van het bekende
      pionierschopje. <br><br>
		<table border="0" width="500" cellspacing="0" cellpadding="0">
			<tr>
				<td width="159"><a target="_top" href="images/html/bijlpikhou.html"><img border="0" 
				src="images/bijlpikhouklein.jpg" align="left" hspace="3" vspace="3" width="150" height="194"></a></td>
				<td valign="top">‘Spabijlhou’, combinatie van spade,
            bijl en houweel door Simon Stevin (Den Haag, KB, Ms. 128 A 9, I,
            fol. 28).</td>
			</tr>
		</table>Het eerste werk van Stevin, <i>De Sterctenbouwing</i> van
      1594, leunde zwaar op de internationale vestingbouw. De hierin
      voorgestelde vesting had nog beschoeiingen van metselwerk. In het drassige
      Nederlandse landschap was dit onpraktisch. Bovendien konden aarden wallen
      sneller en goedkoper worden opgeworpen en waren deze beter bestand tegen
      kogelinslag. In de praktijk van de Nederlandse vestingbouw ontwikkelde
      zich dan ook een systeem dat veel meer gericht was op het landschap van de
      Lage Landen. Dit systeem zou theoretisch worden onderbouwd in uitgaven van
      Hondius en Marolois. Stevin besteedde op bijzondere wijze aandacht aan
      gebruik van het water als defensief element. Hoewel Stevins <i>Nieuwe
      Maniere van Sterctebou door Spilsluysen</i> in feite voortborduurde op een
      spilsluis die eerder in Den Briel was toegepast, ligt het vernieuwende van
      zijn verhandeling vooral in het uitgebreide onderzoek naar de
      gebruiksmogelijkheden daarvan voor defensieve doeleinden. Opvallend is
      daarbij dat Stevin de toepassing van zijn nieuwe verdedigingswijze
      relateert aan steden in verschillende (in totaal twaalf) geografische
      situaties: steden aan zee, steden aan getijdewaters (hierbij noemt hij
      Sluis), steden aan grote getijdeloze rivieren, steden in het binnenland
      etc., en verklaart hoe elk type afzonderlijk het beste verdedigd zou
      kunnen worden. Het werk zou later tijdens de wederopbouw van Oostende een
      belangrijke rol spelen in discussies rondom de kwestie hoe het water kon
      worden ingezet als verdedigingsmiddel van de stad. Naast deze stedelijke
      fortificaties waren er de tijdelijke verdedigingswerken in het veld. Omdat
      ze tijdelijk zijn, krijgen ze vaak minder aandacht in de literatuur. Toch
      moet Maurits dit soort versterkingen in gedachten hebben gehad toen hij in
      1600 Stevin de opdracht gaf een onderwijsprogramma samen te stellen voor
      een aparte opleiding van ingenieurs verbonden aan de Leidse Universiteit.
      Aan deze Duytsche Mathematique, waar de ingenieurs in de Nederlandse taal
      werden opgeleid in de landmeetkunde en vestingbouw, namen de
      veldversterkingen een belangrijke plaats in het curriculum in. Nadat de
      studenten zich de elementaire grondbeginselen van de rekenkunde en praktische
      geometrie eigen hadden gemaakt en geleerd hadden regelmatige en
      onregelmatige veelhoekige figuren te meten en over te brengen op papier
      gingen ze het veld in. Hier leerden ze om vanaf papier, de figuren met
      behulp van bakens uit te zetten. Nadat de studenten voldoende
      landmeetkundige kennis hadden opgedaan, moesten ze modellen van hout of
      klei maken van bolwerken en schansen. ‘s-Zomers werkten de studenten in
      het veld of liepen ze stage op legerkampen en bij belegeringen. Frans van Schooten Sr., een van de professoren aan de Duytsche Mathematique, was in
      1622 met zijn studenten aanwezig bij het beleg van Bergen op Zoom. Hoewel
      we niet weten of ook Stevin les heeft gegeven aan deze studenten, hebben
      ze mogelijk legerkampen bezocht die onder zijn supervisie in de functie
      van kwartiermeester waren uitgelegd. De <i>Castrametatio. Dat is
      Legermeting</i><br>		
		<table border="0" width="500" cellspacing="0" cellpadding="0">
		<tr>
			<td><a target="_top" href="images/html/kaart_008.html"><img border="0" 
			src="images/Kaart_008klein.jpg" align="left" hspace="3" vspace="3" width="150" height="238"></a></td>
			<td width="339" valign="top">Lyste, vande munitie van Oorlogh’. Lijst van
            benodigdheden in een legerkamp, in Simon Stevin, <i>Castrametatio.
            Dat is Legermeting</i>, Leiden 1617 (Leiden UB, 680 A 59, p. 23).</td>
		</tr>
		</table>		
		bevat een beschrijving van de wijze waarop dergelijke
      legerkampen die tijdens de belegeringen moesten worden opgeslagen, het
      beste konden worden ingericht. Maurits had aanvankelijk de kampen
      uitgelegd naar Romeins model, maar kolonels en kapiteins hadden geklaagd
      over de kleine behuizing van hun soldaten. Daarom had Maurits de indeling
      in vierhoeken van Polybius en andere auteurs uit de Oudheid aangepast
      ‘na tghene hem docht den krijch deses tijts te vereysschen’. Stevin
      brengt nu zowel deze theoretische voorbeelden uit de Oudheid als die uit
      de praktijk van de Tachtigjarige Oorlog in beeld en ontwikkelt op basis
      hiervan een nieuw (empirisch) model voor een legerkamp dat voldoet aan de
      eigentijdse eisen. Illustratief voor het empirische karakter van deze
      studie is de heldere beschrijving van het ontwerpen en uitzetten van
      dergelijke kampementen te velde. Stevin stelt voor alle benodigde
      kwartieren in vierhoeken uit te tekenen op ‘kaertspel blaren’, op
      zo’n wijze dat ze een gemeenschappelijke lengte hebben van 300 voeten.
      Vervolgens wordt de breedte aangepast aan de vereiste omvang van de
      behuizing van de officier of legereenheid. Deze vierhoeken worden daarna
      op schaal getekend en rondgeschoven op een getekend rooster met
      evenwijdige lijnen die eveneens 300 voeten uit elkaar liggen, met
      daartussen ruimte voor de straten van vijftig voet breed. Wanneer het
      noodzakelijk mocht blijken kan men deze vierhoeken nog iets breder of
      smaller maken ‘dan de teyckening op de pampierkens mebrengt, dat de
      veroordening des Legers geschickter zoude mogen komen’. Het is een
      flexibele methode, die toestaat direct een geordend kamp op welke plek dan
      ook op te slaan, en welke vermoedelijk ook van invloed is geweest op de
      uitleg van de eerste koloniale nederzettingen van de Hollandse Republiek
      overzee, die later tot steden zouden uitgroeien. Behalve dat Stevin een
      methode had ontwikkeld die haast in ieder landschap kon worden toegepast,
      herkennen we nu ook weer de aandacht voor logistiek en legerorde. De <i>Castrametatio.
      Dat is Legermeting</i> bevat lijsten van alles, letterlijk tot op de
      laatste spijker, wat er in een legerkamp ondergebracht moest worden. In
      het derde hoofdstuk zijn voorschriften opgenomen die dienen om de orde in
      het kamp te bewaren. Ze bevatten bepalingen over hygiëne, de verkoop van
      bier, speeltafels en de uitgifte van de plaatsen aan de kooplieden. Pas
      nadat het terrein volledig door de kwartiermakers ingedeeld was, mocht het
      door het leger worden betreden. Na het betrekken van het legerkamp moest
      dit nog worden versterkt door wallen en grachten. Naarmate men langer
      bleef kon dit grootse vormen aannemen. Stevin schreef hier niet over, maar
      de Pool Adam Freitag, die zich in zijn werk <i>Architectura Militaris oder
      Fortification</i> (1630) liet inspireren door de <i>Castrametatio. Dat is
      Legermeting</i>, maakte een onderscheid tussen tijdelijke legerkampen voor
      één of enkele nachten, legerkampen voor belegeringen en verschanste
      legerkampen die het karakter kregen van een stad.<br>
      Maurits’ legerkampen werden internationaal geprezen. Zo schreef Jean
      de Billon, een van de belangrijkste Franse theoretici van de militaire
      kunsten van het begin van de zeventiende eeuw, in zijn <i>Instructions
      militaires </i>(1617): ‘Et je suivray en cela l’ordre que le prince
      Maurice tient en Hollande, comme le plus beau et le meilleurs qui ayt
      jamais esté pour les camps fortifiez’. Stevins <i>Castrametatio</i> uit
      hetzelfde jaar, dat direct in het Frans en Duits was vertaald, heeft in
      belangrijke mate bijgedragen aan de internationale faam van Maurits’
      legerkampen. Vanuit dat perspectief gezien is het merkwaardig dat Stevins
      werk dat specifiek betrekking heeft op Maurits’ belegeringsoorlogen,
      niet tijdens zijn leven het licht heeft gezien. In<i> Vant belegeren der
      Steden en Stercten </i>bespreekt Stevin op systematische wijze de
      belegering van een stad of fort in de verschillende stadia: ‘vande
      hinderwering’, het vrijmaken van de omgeving van huizen en versterkingen<i>,
      </i>‘van de omringeling’, <br>		
    <table border="0" width="500" cellspacing="0" cellpadding="0">
		<tr>
			<td><a target="_top" href="images/html/omcirkeling.html"><img border="0" 
			src="images/omcirkelingklein.jpg" align="left" hspace="3" vspace="3" width="150" height="209"></a></td>
			<td width="344" valign="top">Van de omringeling’ Circumvallatielinie met kleine
            redoutes rondom een stad, naar ontwerp van Simon Stevin in <i>Vant
            belegeren der Steden en Stercten </i>(Den Haag, KB, Ms. 128 A 9,&nbsp;
            II, fig. 1).</td>
		</tr>
		</table>
		een systeem van een ronde circumvallatielinie met kleine schansen en loodrecht daarop de zogenaamde
      ‘clapmutsen’ (ruitvormige redoutes), die zowel moesten voorzien in een
      hermetische omsingeling van de vijand als in het voorkomen van een
      toenadering van buitenaf, ten slotte als derde stadium: ‘van de
      naedering’ van de stad, onderverdeeld in drie etappes: eerst tot de
      gracht, dan over de gracht en ten slotte tot over de wal. Om de vijand te
      naderen beschrijft Stevin de vervaardiging van ‘loopgraven’,
      ‘loopschansen’, ‘grofschutweeren’ (batterijen) en ‘looven’
      (galerijen) en onderscheidt drie manieren van graven: ‘blootgraven’
      (zonder dekking), ‘bedecktgraven’ (met de dekking van de uitgegraven
      en opgeworpen aarde) en ‘ondergraven’ (graven van door aarde afgedekte
      gangen). Zoals gezegd, de bouwende soldaat was vooral een gravende
      soldaat, hoewel dit werk veelal ook door dagloners werd verricht. Soms was
      er geen tijd voor of liet het landschap niet toe om gangen te graven. Bij
      Sluis werd Maurits’ kampement opgeslagen in St. Anna ter Muiden,
      versterkt door een linie van wallen en kleine veldschansen. Voor de
      nadering werden zware houten stormbruggen ontwikkeld, maar niet gebruikt.
      Ook werden er geen gangen gegraven. Kortom, zeker niet bij elk beleg werd
      een kamp volgens de regels der militaire kunsten uitgelegd en werd de
      belegerde plaats via een bestorming of een volledig stelsel van
      toenaderingsgangen ingenomen. Vaak, zoals in Sluis, werd er alleen maar
      gewacht tot de uitgehongerde vijand zich overgaf en waren er geen nadere
      instructies nodig. Dat waren de momenten waarop Maurits en Stevin zich
      weer aan de studie konden wijden in hun bibliotheek in het veld.<br><br>		
	  <br><br>		
      <i>Literatuur</i><br>
      Deze studie is gedeeltelijk een samenvatting van de bijdragen die de
      auteur schreef voor de publicatie naar aanleiding van de tentoonstelling
      in het Rijksmuseum in 2000, <i>Maurits. Prins van Oranje</i> onder
      redactie van K. Zandvliet, en voor de catalogus van de Stevin
      tentoonstelling die in het najaar van 2004 in de Koninklijke Bibliotheek
      Albert 1 te Brussel wordt gehouden. In beide werken is een uitgebreide
      bibliografie opgenomen. Verder is veelvuldig gebruik gemaakt van de
      bijdragen van J.P.C.M. van Hoof, ‘Logistiek in de tijd van de
      vestingoorlogen’ en van J. van de Craats, ‘Maurits, Stevin en de
      Legermeting’ in <i>Van marketentster tot logistiek netwerk. De militaire
      logistiek door de eeuwen heen</i>, Amsterdam 2002 onder redactie van H.
      Roos. Van belang is ook de discussie tussen J. B. Kist, ‘De erfenis van
      prins Maurits’ en J.P. Puype, ‘Het Staatse leger en prins Maurits,
      wegbereider van de moderne legers’ in <i>Armamentaria</i> 2000, resp. p.
      23-31 en p. 33-47. Specifiek voor Zeeuwsch-Vlaanderen: B. Cox, <i>‘Vanden
      Tocht in Vlaenderen’. De logistiek van Nieuwpoort 1600</i>, Zutphen 1986
      en voor de werken over de militaire kunsten van Simon Stevin: W.H.
      Schukking, <i>The Principal Works of Simon Stevin, Vol. IV, The Art of War</i>,
      Amsterdam 1965. Voor de ingenieurs en fortificatiewerken in
      Zeeuwsch-Vlaanderen: F. Westra, <i>Nederlandse ingenieurs en de
      fortificatiewerken in het eerste tijdperk van de Tachtigjarige Oorlog,
      1573-1604</i>, Alphen aan den Rijn 1992, en idem, ‘Bestaan er getekende
      militair-topografische kaarten of vestingplannen van Simon Stevin?’ in
      <i>Caert-Thresoor</i> 12 (1993), p. 82-86.<br>
		<br>
		<br><br>      
      <table border="0" cellspacing="0" cellpadding="0">
        	<tr>
        		<td colspan="2">
                </td>
        	</tr>
        	<tr>
        		<td bgcolor="#002E65" colspan="2"><img src="../images/shim.gif" height="1" width="480" border="0"></td>
        	</tr>
        	<tr>
        		<td align="left"><a href="javascript:history.back(-1);" class="hornav">vorige pagina</a></td>
        		<td align="right"><a class="hornav" href="Lombaerde.html">volgende pagina</a></td>
        	</tr>
        	<tr>
        		<td colspan="2"><img src="../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>
</body>
</html>

