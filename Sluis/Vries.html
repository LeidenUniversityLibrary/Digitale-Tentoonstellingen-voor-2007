<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>Sluis</title>
<!--- stylesheet --->
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css">
<script language="JavaScript" src="../js/index.js"></script>
<script language="JavaScript" src="../js/browser_stylesheet.js"></script>
<script language="JavaScript" src="../js/printbug.js"></script>
<script language="JavaScript" src="../js/functiondetect.js"></script>



</head>

<body leftmargin=0 topmargin=0 marginwidth="3" marginheight="0" bgcolor="White" onLoad="detect()">


<table width="480" border="0" cellspacing="0" cellpadding="0">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Sluis</td>
</tr>
  <tr>
    <td>
      <!--- INHOUD --->
      <a name="top"></a>

      <!--- 4 VERSCHILLENDE KOPJES --->
        	<!---<div class="faculteitsonderdeel">Faculteitsonderdeel</div>--->
        	<!---<div class="hoofdstuk"></div>--->
        <div class="hoofdstuk"><br>
          OOSTENDE VERLOREN, SLUIS GEWONNEN, 1604</div>
<p><i>Tentoonstelling in de Universiteitsbibliotheek van 12 augustus - 12
september 2004<br>
Samenstelling: </i><i>Dirk de Vries&nbsp;<br>
Met bijdragen van Charles van den Heuvel, Anton van der Lem en Piet Lombaerde</i></p>
      <P>&nbsp;</P>
      <table border="0" cellpadding="0" cellspacing="0" width="500">
        <tr>
          <td width="500"><a href="Woord.html#W">Woord vooraf</a></td>
        </tr>
		<tr>
          <td width="500"><a href="Lem.html">De strijd om de Vlaamse havens tijdens de
            Tachtigjarige Oorlog</a></td>
        </tr>
		<tr>
          <td width="500"><a href="Heuvel.html">De legertent als bibliotheek. Vroeg zeventiende-eeuwse
            theorieën over legerhervormingen en logistiek in het veld</a></td>
        </tr>
		<tr>
          <td width="500"><a href="Lombaerde.html">Oostende afgesneden, belegerd, opgegeven en ingenomen:
            1599 -1604</a></td>
        </tr>
		<tr>
          <td width="500"><a href="#C">Cartografische beeldkroniek van de strijd om Sluis in
            1604</a></td>
        </tr>
		<tr>
          <td width="500">Beeldkroniek <a href="Beeldkroniek1.html#B">I</a>, 
			<a href="Beeldkroniek2.html#B2">II</a>,
			<a href="Beeldkroniek3.html">III</a>,</td>
        </tr>
		<tr>
          <td width="500"></td>
        </tr>
		<tr>
          <td width="500">Catalogus <a href="Catalogus1.html#C1">I</a>,
			<a href="Catalogus2.html#C2">II</a>, <a href="Catalogus3.html#C3">
			III</a>, <a href="Catalogus4.html#C4">IV</a></td>
        </tr>
        <tr>
          <td width="427"></td>
        </tr>
        <tr>
          <td width="427"></td>
        </tr>
      </table>
      <br>
      <hr>
      <a name="C">
      Cartografische</a> beeldkroniek van de strijd om Sluis in 1604<i><br>
      Dirk de Vries</i>
      <hr>
      <br><br><i>Inleiding<br>
      </i>Sluis in Vlaanderen was zowel voor de landvoogd Parma in 1587 als
      voor Prins Maurits in 1604 de sluitsteen in een reeks van militaire
      successen. De eerste rondde er zijn pacificatie van de Zuidelijke
      Nederlanden mee af, en nadat Maurits in 1604 de vesting weer aan Staatse
      zijde had gebracht, zou deze geen andere vero­vering van naam meer aan
      zijn lauwerkrans toevoegen. Tussen die twee jaren ligt de periode waarin
      de tuin van de jonge Republiek gesloten werd, dankzij de inspanningen
      van het Staatse leger, aangevoerd door Maurits en Willem Lodewijk.<br>
      De Staten-Generaal en de raadpensionaris Van Oldenbarnevelt was er
      alles aan gelegen om Oostende, het enige bruggenhoofd in Vlaanderen dat
      nog in Staatse handen was, te behouden en, indien mogelijk, uit te
      breiden. Met tegenzin, na de angstige ervaring van de veldtocht van
      1600, trok Maurits er in het voorjaar van 1604 weer heen, in een laatste
      poging de door Spinola wel zeer in het nauw gebrachte vesting te
      ontzetten. In de kortst mogelijke tijd wist hij zijn leger bij Willemstad
      te verzamelen, en niet lang daarna lag eind april de invasievloot van
      achthonderd schepen op de rede van Walcheren, bij fort Rammekens gereed
      om elfduizend manschappen naar de overkant te brengen. De eerste aanval
      was gericht op het Eiland van Cadzand om van daaruit het Zwin over te steken
      en zo langs de kust naar Oostende op te trekken. Het eiland was snel
      veroverd, maar vanwege stevig Spaans verweer lukte het niet het Zwin over
      te steken. Om Vlaanderen binnen te komen koos men nu een oostelijker
      route. Tussen Sluis en IJzendijke was onder Parma langs de Brugse Vaart
      een verdedigingslinie aangelegd, die, eenmaal in handen van de
      Republiek, de verbinding tot stand kon brengen met het enige stukje
      Vlaanderen dat al in haar bezit was, de driehoek Biervliet, Terneuzen,
      Axel. De daar gelegen schansen Coxijde, Cathelijne en St. Philip werden
      snel genomen, waarna op 10 mei, na een kort beleg van zeven dagen,
      IJzendijke volgde. In een omtrekkende beweging ging het nu op Aardenburg
      aan, dat zonder slag of stoot op 12 mei werd ingenomen. De Duitse
      bezetting van 1500 man onder commando van Luxemburg had er de vlucht
      genomen omdat ze geen kans zag de stad te verdedigen. Daarvoor was ze te
      groot: ‘Bijna van de grootte der stad Utrecht,’ schreef een lid van de
      Staten-Generaal uit dat gewest. Bovendien waren de vestingwerken te zeer
      verwaarloosd, en wat er nog aan huizen stond was niet veel meer. Na veel
      intern beraad viel het besluit de verworven posities bij Cadzand,
      IJzendijke en Aardenburg te consolideren om vervolgens een poging te doen
      nu toch Sluis aan te tasten, wellicht om, mocht het met Oostende misgaan,
      daarvoor een redelijke compensatie in handen te hebben. Bovendien vormde
      deze stad aan het open water van het Zwin of Sluise Gat sinds 1599, toen
      het een basis voor Spaanse galeien was geworden, een geducht gevaar als
      kapershaven in wording met name voor de Zeeuwse schepen die Oostende
      moesten bevoorraden. Om ten westen van Sluis te komen en het Zwin af te
      sluiten moesten de twee parallel lopende waterwegen tussen Sluis en Damme,
      de Zoete en de Zoute, overgestoken worden. Daarbij stuitte het leger bij
      Moerkerke op stevig verzet van de Spaanse bevelhebber Don Luis de Velasco
      met vijftienduizend man voetvolk en veel goed bewapende ruiterij. Het werd
      daar een ware veldslag, op de prent van Floris Balthasar levendig
      verbeeld.<br>
      In de tweede helft van mei kon met de omsingeling van Sluis begonnen
      worden. Toen al had men uit onderschepte brieven vernomen dat in de
      vesting onvoldoende voedsel voorradig was om een beleg lang uit te houden,
      reden voor Maurits om te besluiten de stad uit te hongeren in plaats van
      haar met een bestorming te nemen. In het geïnundeerde gebied ten oosten
      en zuidoosten van de stad legde hij daarvoor een ingenieus systeem van
      loopgraven, dijkjes en schansen aan. Kreken en killen werden met sloepen
      en schepen versperd. Het kampement van de heer Van der Noot, één van de
      Staatse commandanten, lag er midden in. De kaarten tonen in het iets hoger
      gebied ten westen en zuiden van de stad de legerplaatsen van Maurits,
      Willem Lodewijk en Ernst Casimir. Naarmate de tijd verstreek werd het
      steeds moeilijker van binnenuit door deze omsingeling heen te breken,
      zodat de nood in de belegerde veste hoog begon op te lopen. Niet alleen de
      burgers, ook een groot aantal soldaten en nog eens meer dan
      veertienhonderd galeislaven probeerden zich met de moed der wanhoop in
      leven te houden. Eindelijk kwam Spinola in de laatste week van juli Sluis
      te hulp met zoveel troepen als hij voor Oostende kon missen. Nadat twee
      pogingen om door de omsingeling bij het Vlaamse Middelburg en het fort
      Terweelde heen te breken mislukt waren, volgde er in de nacht van 6 op 7
      augustus een verrassingsaanval van drieduizend voetknechten en twaalf
      ruiters op het legerkamp van de Friese stadhouder Willem Lodewijk. Ze
      wisten tot bij de grachten en de poort door te dringen en maakten zich
      gereed om met ladders over de omwalling te klimmen. Maar verder kwamen ze
      niet. ‘Groote couragieusheid vertoonde ons volk,’ vertelt een
      ooggetuige. ‘Ik zag sommige vrouwen mede bijcomen, en hadden mede wapens
      in de hand.’ Enkele dagen voor de overgave deed Spinola een laatste
      krachtige poging de stad te ontzetten. Buiten de omsingeling om trok hij
      onverwachts en in ijltempo met een aanzienlijke macht over St. Kruis in de
      richting van Oostburg, wist de Cathelijneschans te nemen, de Brugse
      Vaart over te steken en dacht zo het Eiland van Cadzand binnen te vallen
      om van daaruit de bevoorrading van het Staatse leger aan te tasten. Zijn
      bloedige nederlagen bij de schans Coxijde en bij de forten van de
      Oostburgse brug bezegelden uiteindelijk het lot van Sluis. In de avond van
      19 augustus werden de voorwaarden van capitulatie getekend. De volgende
      dag ‘zijn de Spaensche daer uytghetrocken, tusschen de drie ende vier
      duysent mannen wel ghewapent ende de 14.hondert Slaven, meest Turcken’,
      vermeldt Van Meteren en hij evalueert, na de overgave van Oostende een
      maand later, de nieuwe situatie aldus: ‘Also de Vereenichde Landen Sluys
      nu hadden, en(de) daer mede middel en(de) stoffe hadden om d’Oorloghe in
      Vlaenderen te brengen, ende uyt haer Landen te weeren, soo dachten sy dat
      het verlies van Oostende hun soo veel niet schaden soude als te voren.’
      Baudart gaat daarin een stap verder: ‘Het verlies van Oostende is met
      deze victorie dobbel en dobbel gerecompenseert ende vergoedet, want
      Sluys veel propijser voor de Staten ghelegen is om Vlaenderen in
      contributie te houden, als Oostende.’<a href="note.html#1">[1]</a><br>
      Het grote publiek werd en voelde zich betrokken bij wat er aan de
      frontlijn gebeurde door de alledaagse werkelijkheid van dreiging, belasting,
      schaarste en propaganda, die de oorlog dicht bij huis brachten. De
      nieuwsvoorziening omtrent de krijgsfeiten speelde daarop in en draaide dan
      ook op volle toeren. Veel drukkers vonden een dankbaar publiek niet alleen
      voor hun vlugschriften en nieuwstijdingen, waarvan de oplagen op minstens
      enkele honderden geschat mogen worden, ook de pictorale vorm van
      nieuwskaarten en prenten vond gewillig aftrek. De grote wapenfeiten van
      Prins Maurits uit de jaren 1590 tot 1604 vormden een belangrijk thema
      voor deze nieuwscartografie. De hier geboden contemporaine beeldkroniek
      van de strijd om Sluis in 1604, zijn laatste grote wapenfeit, vormt een
      onmisbare aanvulling op de geschreven en gedrukte weergave van de historische
      waarneming.<br>
      In de grafische verbeelding van geografie en topografie ontkomt de
      cartograaf er niet aan deze geselecteerd weer te geven, en dit geldt des
      te meer wanneer in het selectieproces politieke stellingname en strijd
      meespelen, zoals bij nieuwskaarten. Bovendien moet daarbij onderscheid
      gemaakt worden tussen de betrouwbaarheid van de kaart en die van het
      verbeelde historische feit. Overigens zullen de makers van de
      nieuwskaarten van Sluis zich eerder bekommerd hebben om de in hun ogen
      meest verantwoorde verbeelding van de veldtocht van Maurits of van het
      beleg van de stad, dan om de nauwkeurigheid van de kaart. Niet alleen door
      gegevens weg te laten of toe te voegen, ook door de keuze van de grenzen
      van het kaartbeeld neemt de cartograaf een positie in. Staat Oostende er
      wel op, dan wordt daarmee verwezen naar het oorspronkelijk doel van
      Maurits’ veldtocht, het ontzet van deze stad; komt Vlissingen erop voor
      dan kan dit een verwijzing inhouden naar het noordelijk deel van
      Vlaanderen als de voormuur van Zeeland. De zorg, kwaliteit en omvang
      waarmee de stoffage van vloten, legers en ruiters is toegevoegd om de
      handeling te verbeelden, houden evenzoveel indicaties in van roem,
      dapperheid en volharding. Maar dat niet alleen, ook kunnen we er meestal
      aan aflezen in welk kamp we de graveur moeten plaatsen. Wanneer François
      Horenbault uit Gent de tweede staat van zijn kaart actualiseert door
      enkele nieuwe forten bij Sluis toe te voegen, plaatst hij daarop Spaanse
      vlaggetjes met het andreaskruis, terwijl elders op zijn kaart geen vlaggen
      voorkomen. Anderzijds wijzen het in acht nemen van een zekere beperking
      in het aanbrengen van de historische stoffage en een groter accent op de
      cartografie, zoals bij Horenbault en Giustiniano, beide uit het Spaanse
      kamp, op het inschakelen van professionele kaartmakers. Allegorische
      afbeeldingen en teksten in de vorm van opdrachten, bijschriften en
      legenda zijn in deze nieuwskaarten met een politieke boodschap essentiële
      elementen. Vaak biedt het kaartbeeld zelf daarvoor te weinig ruimte, en
      wordt de tekst in boekdruk op een los vel daarbij geleverd om aan de prent
      te monteren.<br>
      Elk van de hier beschreven achttien kaarten<a href="note.html#2">[2]</a>
      geeft een persoonlijk getint beeldrelaas van de strijd ter meerdere glorie
      van het kamp waartoe men behoort of van zichzelf. Zo steekt ‘Fama’ op
      de kaart van Floris Balthasar (nr. 5.2) op de inneming van Sluis twee
      loftrompetten, waaraan de vaandels van de Republiek en van Maurits
      zijn bevestigd. Een overwinning als deze was dan reden voor een feestje,
      zoals te Amsterdam kort na de inneming van Sluis, eind augustus 1604.
      Een ooggetuige vertelde aldus: ‘Belangende Sluys daer hebben wij
      verleeden sondach savonts so geweldich over gevictorijt als ick oyt van
      myn leeven heb gesien; tscheen boven de stat als off de geheelle stat in
      brant hadde gestaen, soo veel teertonnen werden der gebrant’.<a href="note.html#3">[3]</a><br>
      Maar er is meer. Deze prenten laten ook, en dat is opmerkelijk, de
      ontreddering en totale verwoesting van een eens welvarende landbouw
      zien, sinds 1584 veranderd in een geïnundeerd schorrengebied met hier en
      daar een vesting, fort of linie; en dat zou zo tot ca. 1650 blijven. Geen
      ander gebied in de Republiek heeft zo’n immense tol moeten betalen.
      Enkele citaten uit een lezing over westelijk Staats-Vlaanderen in 1604 van
      Hendrik Anthonie Callenfels (1791-1860), burgemeester van Oostburg en
      schoolopziener, geven een treffende impressie van deze verlatenheid.
      ‘Oostburg lag net als een knipselspelletje door elkander; echter hoorde
      men er de menschen niet klagen, want daar waren er geene’, ‘waar
      Schoondijke nu ligt, zeilde men met hengsten van Nieuwerhaven door een
      zeegat (nu Molenkreek) naar de Brugsche Vaart en vertelde dan elkander,
      waar Nieuwkerk, Noormansdorp, Vulendike en nog veel meer andere plaatsen
      gelegen hadden’.<a href="note.html#4">[4]</a><br>
      In 1604 is de overwinning van Sluis uitbundig gevierd, maar of men in
      1704 en 1804 de eerste en tweede eeuwfeesten met vreugde heeft herdacht,
      mag worden betwijfeld; men had toen andere zorgen aan het hoofd. Nadat
      Callenfels er in 1824 nog een woord aan had gewijd, is in 1904, dankzij De
      Hullu met zijn <i>Verovering van het Land van Cadzand</i>, ‘het
      eeuwgetijde niet onopgemerkt voorbijgegaan’.<a href="note.html#1">[5]
		</a>In 2004, na vier eeuwen, vormen de hier getoonde en beschreven
      nieuwskaarten in een beeldkroniek een aanvulling op de geschreven
      geschiedenis. Ze presenteren behalve de roem van de overwinning ook de
      ellende van oorlog.<br>
      De nieuwskaarten van de Vlaamse veldtocht van 1604 zijn voor zover dat
      mogelijk was chronologisch geordend op basis van de datering van de
      voorstelling. Van twee kaarten zijn twee staten teruggevonden, die van
      Floris Balthasar (nr. 5) en van Horenbault (nr. 11) en in één geval
      zelfs acht, de kaart van Hon­dius/Visscher (nr. 16).<br>
      Wat het in het kaartbeeld opgenomen gebied betreft is het volgende
      onderscheid te maken. Naast kaarten die de gehele regio weergeven waar de
      veldtocht van 1604 zich afspeelde, zijn er die van Sluis en directe
      omgeving en van enkel de stad Sluis.<br>
      Naarmate de maker, c.q. uitgever van de nieuwskaart in de tijd op
      groter afstand van het jaar 1604 komt te staan, vindt er ook een verschuiving
      plaats: van contemporain beeldverslag naar historieprent, naar
      afbeelding in boek of atlas. Opmerkelijk daarbij is ook dat de invulling
      van de historische handeling geleidelijk aan eenvoudiger wordt en minder
      voorstelling vraagt.<br>
      Hoewel er geen sprake kan zijn van een consistente ontwikkelingslijn
      in de voorstellingen van veldtocht en beleg, zijn er hier en daar toch
      ontleningen vast te stellen, die in de beschrijvingen aan de orde komen.
      De onder nr. 2 beschreven anonieme prent, waarvan in Nederland slechts
      één exemplaar aanwezig is, staat in deze filiatie vooraan. Een
      opmerkelijke plaats, als zeer vroege voorstellingen, nemen de twee kaarten
      van Pieter van den Keere (nrs. 3 en 4) in, die als kaartbijlage aan het
      belangrijke, en zeldzame werk, <i>Belägerung der Statt Ostende. Iournal</i>,
      uit 1604 waren toegevoegd, waarvan de Leidse Universiteitsbibliotheek in
      1978 een exemplaar wist te verwerven. De meest prominente prent wat
      formaat én inhoud betreft is die van Floris Balthasar (nr. 5).<a href="note.html#6">[6]
		</a>Naar de kwaliteit en originaliteit van de cartografie te oordelen,
      staan de twee kaartmakers uit het Zuidelijk kamp vooraan, Horenbault en
      Giustiniano (nrs. 11, 12 en 13).<br><br>
        	<table border="0" cellspacing="0" cellpadding="0" width="500">
        	<tr>
        		<td colspan="2" width="498">
                </td>
        	</tr>
        	<tr>
        		<td bgcolor="#002E65" colspan="2" width="498"><img src="../images/shim.gif" height="1" width="480" border="0"></td>
        	</tr>
        	<tr>
        		<td align="left" width="216"><a href="javascript:history.back(-1);" class="hornav">vorige pagina</a></td>
        		<td align="right" width="280">
				<a class="hornav" href="Beeldkroniek1.html#B">volgende pagina</a></td>
        	</tr>
        	<tr>
        		<td colspan="2" width="498"><img src="../images/shim.gif" height="50" width="1" border="0"></td>
        	</tr>
        	</table>
    </td>
  </tr>
</table>
</body>
</html>

