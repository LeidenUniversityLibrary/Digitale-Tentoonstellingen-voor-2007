<html>
<head>
<title>Het_Nederlandse_lied_tot_1600</title>
<meta NAME="etcl.editor" CONTENT="Hans Tisseur">
<meta NAME="etcl.revised" CONTENT="20010905">
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css
"></head>

<body> 

<table border="0" cellspacing="0" cellpadding="2" width="480">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Het Nederlandse lied</TD>
</TR>
</TABLE>   

<table border="0" cellspacing="0" cellpadding="11" width="480">
  <tr>
    <td>
      <h4>Het Nederlandse lied tot 1600</h4>
      <h4>Handgeschreven en gedrukte bronnen uit de Leidse collecties</h4>
      <p><i>Tentoonstelling van 31 augustus tot 25 september 2001  in de Universiteitsbibliotheek.<br>
        Samenstelling: Johan Oosterman.</i></p>
      <p>
     <a href="inhoud.htm#I"><b>Inleiding</b></a><b><br>
      <br>Tentoongestelde stukken</b>
      <ul> 
        <li><a href="object1.htm#1"><b>Is dit wel een lied?</a> (1-3)</b></li>
        <li><a href="object2.htm#2"><b>Historieliederen</a> (4-6)</b></li>
        <li><a href="object3.htm#3"><b>Liedboekjes van vrome vrouwen</a> (7-9)</b></li>
        <li><a href="object4.htm#4"><b>Leidse fragmenten</a> (10)</b></li>
        <li><a href="object5.htm#5"><b>Antwerpen, circa 1540</a> (11-12)</b></li>
        <li><a href="object6.htm#6"><b>Psalmberijmingen</a> (13-15)</b></li>
        <li><a href="object7.htm#7"><b>Protestantse bundels</a> (16-18)</b></li>
        <li><a href="#8"><b>Rederijkers</a> (19-20)</b></li>
	<li><a href="object9.htm#9"><b>Liedbladen</a> (21-22)</b></li>
	<li><a href="object10.htm#10"><b>Wilhelmus van Nassouwe</a> (23-24)</b></li>        
	<li><a href="object11.htm#11"><b>Vrouwenalba</a> (25-26)</b></li>
       </ul>
	<hr>
	
	<h4><a name="2">Historieliederen</a></h4>
	Het waren de nieuwsberichten van het verleden. In historieliederen vertelde 
	men over opzienbarende en schokkende gebeurtenissen. Vooral de dood van 
	vorsten en edelen vormen vaak het onderwerp.<br><br><br>
	<hr>
      <p><a href="images/htmpagina/Hetnederl_04.htm" target="_top"><img src="images/Ltk194klein.jpg"
    align="left" border="0" hspace="10" border="0" alt="Ltk194klein.jpg (17156 bytes)"
    width="150" height="195"></a>4. Lied over de moord op Floris V <br>Papier, 15 bladen, 
	267 x 190 mm. Holland?, 2e helft 15e eeuw. - Jan de Weert, Nieuwe doctrinael, 
	diverse aantekeningen, 1 lied.  [LTK 194]
<br>
	<br>
	Het lied in dit handschrift wordt vaak het Lied van Gerard van Velzen genoemd en 
	beschrijft een dramatische episode uit de middeleeuwse geschiedenis van Holland. 
	Graaf Floris V wordt door enkele van zijn edelen gevangen genomen en tenslotte 
	vermoord. Vermoedelijk speelden internationale politieke verwikkelingen hierbij 
	een rol, maar volgens verschillende vroege bronnen, waaronder dit lied, was er 
	een vrouw in het  spel: Floris zou de vrouw van Gerard van Velzen hebben verkracht 
	en de moord was dus een persoonlijke afrekening. In dit handschrift staat de 
	zogenoemde korte versie van lied, die op allerlei punten verschilt van de lange 
	versie.
	</td>
	<tr><td>
<p><a href="images/htmpagina/Hetnederl_05.htm" target="_top"><img src="images/1438klein.jpg"
    align="left" border="0" hspace="10" border="0" alt="1438klein.jpg (15913 bytes)"
    width="150" height="211"></a>5. [Melis Stoke], <i>Hollandtsche Rijm-Kroniek Inhoudende de 
	gheschiedenissen der Graven van Hollandt tot het Jaer MCCCV. Door enen wiens naeme 
	noch onbekent is, voor 286. Jaren beschreven. Met een voorrede des Edelen. E. 
	Jonkh. Jan vander Does, Here tot Noordewyck Registermeester van Hollandt. Hier 
	is noch by gevoeght de moort van Graef Floris, ende Gherrit van Velsens wedervaren, 
	zangs gewijs</i>. Amsterdam: Barendt Adriaensz, 1591. - Kroniek van de graven van 
	Holland en 1 lied.  [1438 A 14]
<br>
	<br>
	De kroniek van Melis Stoke kent al een hele geschiedenis in handschrift voordat 
	hij in druk verschijnt. De belangrijke gebeurtenissen uit de vroege geschiedenis 
	van Holland komen er aan de orde. Ook de moord op Floris V wordt door Stoke 
	behandeld, maar kennelijk vond men het in 1591 nodig ook een ander geluid te laten 
	klinken in de vorm van een historielied. Het gaat hier om de lange versie van het 
	lied, die enkele jaren later door P.C. Hooft is gebruikt bij het schrijven van 
	zijn toneelstuk <i>Gheraert van Velzen</i>.

</td>
  </tr>
	<tr><td>
<p><a href="images/htmpagina/Hetnederl_06.htm" target="_top"><img src="images/Ltk2156klein.jpg"
    align="left" border="0" hspace="10" border="0" alt="Ltk2156klein.jpg (8821 bytes)"
    width="150" height="105"></a>6. Handschrift Mensing <br>Papier, 8 bladen, 290 x 190 mm. 
	Vlaanderen, 1584.  [LTK 2156]
<br>
	<br>Het handschrift dat hier openligt, bestaat eigenlijk uit verschillende 
	handschriften die op diverse plaatsen en momenten zijn geschreven en pas later 
	zijn samengebonden. In bijna alle delen staan liederen, maar alleen het eerste 
	deel dateert uit de zestiende eeuw. In het <i>Repertorium van het Nederlandse lied 
	tot 1600</i> zijn daarom ook alleen de twee liederen uit dit gedeelte opgenomen.
	Het eerste lied is een klaaglied over de dood van de graven Egmond en Horne in 
	1568. De kopiist heeft, nadat hij een deel van het lied had opgeschreven, nog 
	strofen toegevoegd en de tekst hier en daar aangepast. Waarschijnlijk vergiste 
	hij zich terwijl hij het overschreef uit een andere bron en bemerkte hij later 
	zijn fouten, die hij toen verbeterd heeft. 
	</td></tr>
  	<tr>
    <td>
    
<!--	footer	-->
<table border="0" cellpadding="0" cellspacing="0" width="498">
<tbody><tr>
<td colspan="2" bgcolor="#002E65"><img src="../images/shim.gif" border="0" height="1" width="480"></td>
</tr>
<tr>
<td align="left"><a href="javascript:history.back(-1);" class="hornav">vorige pagina</a></td>
<td align="right">
<a class="hornav" href="object3.htm#3">volgende pagina</a></td>
</tr>
</tbody>
</table>
<!--	einde footer	-->     
   
    </td>
  </tr>
</table>
</body>
</html>
