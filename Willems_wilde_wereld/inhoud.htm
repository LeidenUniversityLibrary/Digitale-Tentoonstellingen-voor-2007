<html>
<head>
<title>Willems wilde wereld</title>
<meta name="etcl.editor" content="Hans Tisseur">
<meta name="etcl.revised" content="20010509">
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css
"></head>

<body> 

<table border="0" cellspacing="0" cellpadding="0" width="480">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Willems wilde wereld</td>
</tr>
</table>

<table border="0" cellspacing="0" cellpadding="11" width="480">
<tr>
<td>
  <p class="paragraaf">Willems wilde wereld
  <p>
<i>Een tentoonstelling in de Leidse Universiteitsbibliotheek <br>
juni 2000 – april 2001</i><br>
<br><br>
<a href="Images/htmlpagina's/willem01.htm">
Willems</a> wilde wereld<br>
<br>
De Nederlandse
tekenaar Bernard Willem Holtrop, geboren in Ermelo in 1941 en sinds 1968
woonachtig in Parijs, publiceert regelmatig cartoons in de betere Franse en
Nederlandse dagbladen, <i>Le Monde</i>, <i>NRC/Handelsblad</i> en <i>de
Volkskrant</i>. Tegenwoordig tekent hij ook in <i>HP/De Tijd</i>. Hij signeert
met ‘Willem’. <br>

<br>
In de jaren
zestig verschenen Willems tekeningen voor het eerst, maar dan wel in de alternatieve
pers, <i>Hitweek</i>, <i>Witheek</i>, <i>Aloha</i>,<i> </i>en <i>God, Nederland
en Oranje</i>, dat hij mede hielp oprichten. In die tijd publiceerde hij <a href="Images/htmlpagina's/willem04.htm">anti-autoritaire</a> en anti-monarchistische cartoons.
  <a href="Images/htmlpagina's/willem03.htm"> De WC-rol</a>,
waarop ‘Wetboek van Strafrecht’ staat geschreven, de metamorfose
van de <a href="Images/htmlpagina's/willem02.htm"> Nederlandse leeuw</a> in een
  hakenkruis, en de tekening uit
1966 met <a href="Images/htmlpagina's/willem05.htm"> koningin Juliana</a>, als prostituée gezeten achter een raam
met op het tariefkaartje het bedrag van de koninklijke toelage, zijn de bekendste.
Zijn uitgevers kwamen er regelmatig door in aanraking met de strafrechter. Hun
publicaties werden meer dan eens in beslag genomen. De verkoop werd er
natuurlijk alleen maar door bevorderd.<br>

<br>
Holtrop vertrok
in 1968 naar Parijs en kwam in contact met de redacteuren van de bladen <i>Charlie-Hebdo</i>
en <i>Harakiri</i>. Ook in <i>L’enragé</i> en in <i>Zéro</i> verscheen werk van
zijn hand. Hij begon voor deze bladen stripverhalen te schrijven. Vaak
verschenen deze vrijwel gelijktijdig in het Frans en het Nederlands. Sinds <i><a href="Images/willem09.jpg" target="_self">Billy
the Kid</a></i> in 1968 verschenen meer dan tien albums. Een van de
laatste grote albums is de controversiële serie aquarellen met nazi-cartoons
vol eros en thanatos, getiteld <i><a href="Images/htmlpagina's/willem14.htm">Lust en strijd</a></i>
  (1985). <br>

<br>
In zijn albums
creëert Holtrop een wilde wereld van geniale misfits, die de meest fantastische
avonturen beleven. <a href="Images/htmlpagina's/willem08.htm"> Daan van Dalen</a>, Fred Fallo,
  <a href="Images/htmlpagina's/willem07.htm"> Piet Por</a>
  en de joodse terrorist Bronstein zijn maar enkele van de
regelmatig terugkerende hoofdrolspelers. Hun lotgevallen worden afgewisseld
door die van incidentele creaties, met wie het meestal ook slecht afloopt. En
slecht loopt het ook altijd af met Nazi-beulen, en met zowel Russische als
Chinese communisten. Met kapitalisten en machtsbelusten trouwens ook. Eigenlijk
loopt het met iedereen slecht af in Willems verhalen (net als in het gewone
leven), zij het dat de manier waarop dat gebeurt verre van routineus is.<br>

<br>
Duizelingwekkende
plots, waarin eenheid van tijd, plaats en handeling ver te zoeken is, worden in
een paar bladzijden over de lezer uitgestort. De teksten zijn daarbij minstens
zo beeldend als de tekeningen. Fantastische verklaringen voor alledaagse dingen
zijn kenmerkend voor Willems plots. De bekende kunstgreep van de close-up, de
buitenproportionele uitvergroting van het detail, wordt door Willem met groot
plezier toegepast. En omdat iedereen in Willems verhalen wel slecht of
hypocriet is, geeft dat eigenlijk ook niet meer, waardoor de verhalen bij de
lezer een gevoel van bevrijding van de ketens van conventie en moraal
achterlaten. Willems werk is anarchistische kunst van de hoogste orde.<br>

<br><br><br>
Een selectie van omslagen van Willems albums, alle afkomstig uit een 
particuliere verzameling in Leiden.<br>

<br>
Willem,<i>  <a href="Images/htmlpagina's/willem09.htm"> Billy
the Kid</a>, of hoe een eenvoudige jongen uit Texas de maarschalksstaf in zijn
ransel vond en er mee op kruistocht ging</i>. Amsterdam 1968 (Polak &amp; van
Gennep) 84 pp.<br>

<br>
Willem, <i><a href="Images/htmlpagina's/willem10.htm">De
vrolijke zelfmoord</a></i>. Amsterdam 1971 (Van Gennep)<br>

<br>
Willem, <i><a href="Images/htmlpagina's/willem07.htm">De lotgevallen van Piet Por</a></i>. Amsterdam c. 1972 (De Harmonie) 60 pp.<br>

<br>
Willem, <i><a href="Images/htmlpagina's/willem13.htm">La crise illustrée</a></i>. Paris
1975 (Editions du Square)<br>

<br>
Willem, <i><a href="Images/htmlpagina's/willem12.htm">Taisez vous</a>. L’ennemi écoute!</i>
Paris 1976 (Editions du Square) 64 pp.<br>

<br>
Willem, <i><a href="Images/htmlpagina's/willem11.htm">Romances et mélodrames</a></i>.
Paris 1977 (Editions du Square) 64 pp.<br>

<br>
Willem, <i><a href="Images/htmlpagina's/willem08.htm">Daan
van Dalen doet domme dingen</a></i>. Amsterdam 1982 (De Harmonie) 64 pp.<br>

<br>
Willem, <i><a href="Images/htmlpagina's/willem14.htm">Lust en strijd</a></i>. Amsterdam 1985 (De Harmonie)<br>

<br>
Willem, <i><a href="Images/htmlpagina's/willem06.htm">Per abuis</a></i>. Amsterdam 1987 (De Harmonie) 64 pp.<br>

<br><br>
  Op het web
gepubliceerd in mei 2001. <br>
© B.W. Holtrop te Parijs, en de uitgevers van de verschillende publicaties.<br>

<br>
  <br>
Dr. J.J. Witkam
</table>
</body>
</html>
