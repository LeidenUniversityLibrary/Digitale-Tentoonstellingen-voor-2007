<html>

<head>
<title>Een Turks alfabet op Latijnse grondslag</title>
<meta HTTP-EQUIV="Content-Type" CONTENT="text/html; charset=iso-8859-1">
<meta NAME="etcl.editor" CONTENT="Barbara van de Geer">
<meta NAME="etcl.revised" CONTENT="19991215">
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css
"></head>

<body> 

<table border="0" cellspacing="0" cellpadding="0" width="480">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> De Turkse alfabethervorming</td>
</tr>
</table>

<table border="0" cellspacing="0" cellpadding="11" width="480">
  <tr>
    <td><table border="0" cellpadding="0" cellspacing="5" width="480" height="239">
      <tr>
        <td width="97" height="308"></td>
        <td width="285" height="308"><a href="18-groot.jpg" target="_parent"><img
        src="18-grootnew.jpg" width="285" height="308" alt="Kemal Ataturk" border="0"></a></td>
        <td width="98" height="308"></td>
      </tr>
    </table>
    <p><br>
    </p>
    <table border="0" cellpadding="7" cellspacing="5" width="470" height="638">
      <tr>
        <td width="470" height="25"><h4 align="center">De Turkse alfabethervorming, 1928-1998</h4>
        </td>
      </tr>
      <tr>
        <td width="470" height="18"><p align="center"><strong>Samengesteld door Arnoud Vrolijk,
        e-mail: <a href="mailto:vrolijk@library.leidenuniv.nl">vrolijk@library.leidenuniv.nl</a></strong></td>
      </tr>
      <tr>
        <td width="470" height="535">Dit jaar is het 75 jaar geleden dat Atatürk de Turkse
        republiek uitriep, een feit dat onlangs met groot vertoon gevierd is. Kemal Mustafa
        Atatürk (1881-1938) slaagde erin om Turkijes onafhankelijkheid veilig te stellen en
        begon, eenmaal bekleed met vrijwel absoluut gezag, een straf programma van hervormingen
        dat van Turkije een westers land moest maken. <p>Een van die hervormingen viert dit jaar
        ook een jubileum: na honderden jaren het Arabische alfabet gebruikt te hebben schakelde
        Turkije 70 jaar geleden, op 3 november 1928, over op het Latijnse alfabet, of zoals de
        Turken zelf zeggen: een Turks alfabet op Latijnse grondslag. </p>
        <p>Het <i>Legatum Warnerianum</i>, de Oosterse afdeling van de Leidse
        Universiteitsbibliotheek, toont dit jaar uit zijn collecties oude en nieuwe drukken,
        afkomstig uit het Osmaanse Rijk, de republiek Turkije en de Turkstalige republieken van de
        voormalige Sovjetunie. </p>
        <p>Van deze tentoonstelling is een geïllustreerde catalogus verschenen in de reeks <i>Kleine
        publicaties van de Leidse Universiteitsbibliotheek</i>: </p>
        <blockquote>
          <p>Vrolijk, Arnoud, <i>Een Turks alfabet op Latijnse grondslag: de alfabethervorming in
          Turkije, 1928-1998</i>. Leiden: Universiteitsbibliotheek, 1998. 95 p., ill. </p>
        </blockquote>
        <p>Deze catalogus bevat meer objecten dan hier getoond kunnen worden en bovendien een
        uitgebreid essay over het verloop van de Turkse schrifthervorming. U kunt de catalogus
        bestellen door overmaking van &#131; 12,50 (&#131; 10,- + 2,50 verzendkosten) op Postbank
        rekening 2107 t.n.v. Bibliothecaris Universiteit Leiden onder vermelding van `Turkse
        catalogus'.<br>
        Tevens verkrijgbaar bij de Universiteitsbibliotheek en bij de
        CRI-shop/Universiteitswinkel, Witte Singel 27, Leiden. </p>
        <hr width="470">
        </td>
      </tr>
    </table>
    <table border="0" cellpadding="7" cellspacing="5" width="470">
      <tr>
        <td width="470"><h4 align="left"><a name="keuzemenu">Bekijk de volgende twaalf vitrines:</a></h4>
        </td>
      </tr>
      <tr>
        <td width="470">&nbsp; 1. <a href="#vitrine 1">De laat-Osmaanse tijd</a><br>
        &nbsp; 2. <a href="#vitrine 2">Osmaans-Turks onder de minderheden</a><br>
        &nbsp; 3. <a href="#vitrine 3">Aanpassingen van Arabische alfabet</a><br>
        &nbsp; 4. <a href="#vitrine 4">Latijns alfabet in de Turkssprekende Sovjetrepublieken</a><br>
        &nbsp; 5. <a href="#vitrine 5">Voorboden van de Turkse schrifthervorming</a><br>
        &nbsp; 6. <a href="#vitrine 6">De invoering van het Latijnse alfabet</a><br>
        &nbsp; 7. <a href="#vitrine 7">Rondom de schrifthervorming</a><br>
        &nbsp; 8. <a href="#vitrine 8">Romans voor en na de schrifthervorming</a><br>
        &nbsp; 9. <a href="#vitrine 9">De Koran in het nieuwe alfabet</a><br>
        10. <a href="#vitrine 10">De taalzuivering: het `Echte Turks'</a><br>
        11. <a href="#vitrine 11">Andere Turkssprekende landen na 1945</a><br>
        12. <a href="#vitrine 12">Moderne Turkse boeken</a><p>&nbsp;</p>
        <hr width="470">
        <h4 align="left"><a name="vitrine 1">1. De laat-Osmaanse tijd</a></h4>
        <p>In de nadagen van het Osmaanse Rijk was de geletterde elite sterk op het Westen
        gericht. Istanbul was de kosmopolitische hoofdstad van het Rijk. Het Osmaans-Turks werd
        met het Arabische alfabet geschreven, een consonantenschrift dat voor het Turks niet erg
        geschikt is. De correcte spelling van de talrijke Arabische en Perzische leenwoorden was
        voor velen een probleem. </p>
        <table border="0" width="100%">
          <tr>
            <td width="33"><a href="02-groot.jpg" target="_parent"><img src="02.jpg" border="0"
            width="84" height="98" alt="Afbeelding 02"></a></td>
            <td width="437" valign="top">Maupassant, Guy de (1850-1893), <i>Ölüm kadar metîn</i>.
            Inl. en vert.: `Muhyiddîn'. Istanbul: Tanîn Matba`asi, [1326/1910]</td>
          </tr>
          <tr>
            <td colspan="2" width="470">Vertaling van de roman <i>Fort comme la mort</i>. Vanaf de
            tweede helft van de negentiende eeuw werd veel buitenlandse literatuur in het Turks
            vertaald, waaronder ook society-romans als deze. UB 2056 F 5 </td>
          </tr>
        </table>
        <p>&nbsp;</p>
        <table border="0" width="100%">
          <tr>
            <td width="33"><a href="03-groot.jpg" target="_parent"><img src="03.jpg" border="0"
            width="84" height="98" alt="Afbeelding 03"></a></td>
            <td width="437" valign="top"><i>Kalem: journal humoristique et satirique</i>. Péra,
            Constantinople: [S.n.], 1908-1911</td>
          </tr>
          <tr>
            <td colspan="2" width="470">`De Pen', humoristisch magazine naar Frans voorbeeld, in het
            Frans en het Turks uitgegeven door Salah Cimcoz. Het nummer van 24 december 1908 geeft een
            karikatuur van Ahmed Midhat Efendi (1855-1912), volksopvoeder en romancier van
            conservatieve snit en redacteur van de krant <i>Tercümân-i Hakîkat</i>, De `Tolk van de
            Waarheid'. Onderschrift: `La Vérité et son interprète'. UB 2059 A 18 </td>
          </tr>
        </table>
        <p><a href="#keuzemenu">Terug naar het keuzemenu</a> </p>
        <hr width="470">
        </td>
      </tr>
      <tr>
        <td width="470"><a name="vitrine 2"><h4>2. Osmaans-Turks onder de minderheden</a></h4>
        <p>Turks werd niet alleen met het Arabisch alfabet geschreven. Onder de minderheden van
        Grieken, Armeniërs en Joden werd veel Turks gesproken, maar ze schreven het met hun
        `eigen' alfabet. In de loop van de 19e eeuw veroverde Rusland veel Turkssprekende gebieden
        in Centraal-Azië. Daar werd het Cyrillische alfabet geïntroduceerd. </p>
        <p>&nbsp; </p>
        <table border="0" width="100%">
          <tr>
            <td width="33"><a href="06-groot.jpg" target="_parent"><img src="06.jpg" border="0"
            width="84" height="98" alt="Afbeelding 06 "></a></td>
            <td width="437" valign="top"><i>Hieron Apanthisma, yâni tevrât-i ¸seriften elli iki
            nakli, ve incîl-i ¸seriften elli iki nakli, ellinos lisanindan türk lisanina tefsir
            olundu</i>. Venedik'te: para Nikolao Glukei to ex Ioanninôn, 1812. </td>
          </tr>
          <tr>
            <td colspan="2" width="470">`Heilige bloemlezing met 52 vertellingen uit het Oude en 52
            vertellingen uit het Nieuwe Testament'. Met commentaar uit het Grieks in het Turks
            vertaald. Een zg. `Karamanlidika'-druk: Turkse tekst in Grieks schrift, in 1812 te
            Venetië uitgegeven. p. 57: De dromen van Jozef in de gevangenis. UB 875 F 6 </td>
          </tr>
        </table>
        <p>&nbsp; </p>
        <table border="0" width="100%">
          <tr>
            <td width="33"><a href="08-groot.jpg" target="_parent"><img src="08.jpg" border="0"
            width="84" height="98" alt="Afbeelding 08"></a></td>
            <td width="437" valign="top">[Perevodskaja Kommisija Pravoslavnago Missionerkago
            Obscestva], <i>Russko-Kirgizskij slovar'</i>. Orenburg: Tipo-litografija B. Breslina,
            1899. </td>
          </tr>
          <tr>
            <td colspan="2" width="470">Russisch-Kirgizisch woordenboek, in 1899 uitgegeven door de
            `Vertaalcommissie van de Orthodox-Christelijke Missie'. Woordenboek ten behoeve van
            missionarissen onder de [islamitische] Kirgiezen. UB O.L.G. 73 6087 </td>
          </tr>
        </table>
        <p><a href="#keuzemenu">Terug naar het keuzemenu</a> </p>
        <hr width="470">
        </td>
      </tr>
      <tr>
        <td width="470"><h4><a name="vitrine 3">3. Aanpassingen van het Arabische alfabet</a></h4>
        <p>Vanaf circa 1860 beseften hervormers dat het ingewikkelde Arabische alfabet een massale
        alfabetisering in de weg stond. Aanvankelijk probeerde men het Arabische alfabet aan te
        passen en eenvoudiger te maken. </p>
        <p>&nbsp; </p>
        <table border="0" width="100%">
          <tr>
            <td width="33"><a href="09-groot.jpg" target="_parent"><img src="09.jpg" border="0"
            width="84" height="98" alt="Afbeelding 09"></a></td>
            <td width="437" valign="top">Subhî, Ismâ`îl, Servet-i fünûn imlâsi. <i>Servet-i
            fünûn </i>XLI (1327/[1911]), 50-53. </td>
          </tr>
          <tr>
            <td colspan="2" width="470">In 1911 presenteerde de hoofdredacteur van het weekblad <i>Servet-i
            fünûn</i>, `De schat der kunsten', een vereenvoudigd Arabisch alfabet. De
            vereenvoudiging betrof alleen de `echte' Turkse woorden. De talrijke Arabische leenwoorden
            werden ongemoeid gelaten. UB 2057 A 26 </td>
          </tr>
        </table>
        <p><a href="#keuzemenu">Terug naar het keuzemenu</a> </p>
        <hr width="470">
        </td>
      </tr>
      <tr>
        <td width="470"><h4><a name="vitrine 4">4. Latijns alfabet in de Turkssprekende
        Sovjetrepublieken</a></h4>
        <p>In 1926, twee jaar voor de Turkse schrifthervorming, spraken de Turkstalige republieken
        in de Sovjetunie met elkaar af om het Latijnse alfabet te gebruiken. In de jaren veertig
        maakte Stalin een eind aan deze hervorming ten gunste van het Cyrillische (`Russische')
        alfabet. </p>
        <p>&nbsp; </p>
        <table border="0" width="100%">
          <tr>
            <td width="33"><a href="11-groot.jpg" target="_parent"><img src="11.jpg" border="0"
            width="84" height="98" alt="Afbeelding 11"></a></td>
            <td width="437" valign="top">Ramazan, Q., <i>Özbek ädäbii tilining imla qaidalari</i>.
            Ta¸skent: Öznä¸sr, 1931.</td>
          </tr>
          <tr>
            <td colspan="2" width="470">`Grondbeginselen van de spelling der Oezbeekse schrijftaal'.
            Het Staatscomité voor de Taal en de Kunst, onderdeel van het Volkscommisariaat voor
            Wetenschappen, bracht dit boekje uit `om een eind te maken aan de heersende
            spellingsanarchie'. De overeenkomsten met het moderne Turkse alfabet zijn opvallend. UB
            893 F 59 </td>
          </tr>
        </table>
        <p>&nbsp; </p>
        <table border="0" width="100%">
          <tr>
            <td width="33"><a href="12-groot.jpg" target="_parent"><img src="12.jpg" border="0"
            width="84" height="98" alt="Afbeelding 12"></a></td>
            <td width="437" valign="top">Väliduf, A., <i>Azadliq jolida</i>. Mäskäv, Samarqand:
            Özbek Dävlät Nä¸srijati, 1930.</td>
          </tr>
          <tr>
            <td colspan="2" width="470">`Nationalistische Oezbeekse roman `Op weg naar de vrijheid'.
            Oezbeeks in het nieuwe Latijnse alfabet. UB 8203 F 51</td>
          </tr>
        </table>
        <p><a href="#keuzemenu">Terug naar het keuzemenu</a> </p>
        <hr width="470">
        </td>
      </tr>
      <tr>
        <td width="470"><h4><a name="vitrine 5">5. Voorboden van de Turkse schrifthervorming</a></h4>
        <p>In de Turkse republiek schakelde men eind 1928 plotseling over op het Latijnse alfabet
        in het kader van de algehele `verwestersing' van Turkije onder leiding van Mustafa Kemal
        (Atatürk). Het hoofddoel was de massale alfabetisatie van de bevolking. Als voorzichtige
        eerste stap ging Turkije in mei 1928 over op het gebruik van de Europese cijfers. Hier en
        daar waren er al voorboden van de komende verandering. </p>
        <p>&nbsp; </p>
        <table border="0" width="100%">
          <tr>
            <td width="33"><a href="14-groot.jpg" target="_parent"><img src="14.jpg" border="0"
            width="84" height="98" alt="Afbeelding 14"></a></td>
            <td width="437" valign="top">Ludner, H., R. Preusser, <i>Türkische Fibel = Almanlara
            Türkçe elifbâ</i>. Stambul: Phoenix, 1928. </td>
          </tr>
          <tr>
            <td colspan="2" width="470">Nog in mei 1928 gaven de auteurs een leerboekje voor het
            Osmaans-Turkse alfabet ten behoeve van Duitssprekenden. Een half jaar later kon het boekje
            bij het oud papier wegens de invoering van het Latijnse alfabet. UB 897 D 14 </td>
          </tr>
        </table>
        <p>&nbsp;</p>
        <table border="0" width="100%">
          <tr>
            <td width="33"><a href="15-groot.jpg" target="_parent"><img src="15.jpg" border="0"
            width="84" height="98" alt="Afbeelding 15"></a></td>
            <td width="437" valign="top"><i>Son te¸skîlât-i mülkiyyede Köylerimizin adlari</i>. 2
            dl., Istanbul: Hilâl Matba`asi, 1928. </td>
          </tr>
          <tr>
            <td colspan="2" width="470">Vlak voor de schrifthervorming werd deze uitgebreide lijst met
            geografische namen gepubliceerd als uitvloeisel van de volkstelling van eind 1927. Een
            `Franse' transliteratie van de namen is toegevoegd. Deel I, p. 574-575: dorpen in de
            provincie Hakkâri. UB 2054 A 12 </td>
          </tr>
        </table>
        <p>&nbsp;</p>
        <table border="0" width="100%">
          <tr>
            <td width="33"><a href="16-groot.jpg" target="_parent"><img src="16.jpg" border="0"
            width="84" height="98" alt="Afbeelding 16"></a></td>
            <td width="437" valign="top">Istanbul Eshâm ve Tahvîlât - Kambiyo ve Nükûd Borsasi
            Meclis-i Idâresi, <i>Borsa rehberi</i>. Istanbul: Matba`a-i Ebü'zziyâ, 1928. </td>
          </tr>
          <tr>
            <td colspan="2" width="470">De beursgids van Istanbul uit 1928. Een typisch
            overgangsproduct: de appendices en indexen hebben al de Europese cijfers, de op het laatst
            toegevoegde foto's hebben onderschriften in Latijns alfabet. p. 7-8 van de appendix:
            financiële staat van de <i>Banque Ottomane</i>. UB 2049 A 22</td>
          </tr>
        </table>
        <p><a href="#keuzemenu">Terug naar het keuzemenu</a> </p>
        <hr width="470">
        </td>
      </tr>
      <tr>
        <td width="470"><h4><a name="vitrine 6">6. De invoering van het Latijnse alfabet</a></h4>
        <p>De Turkse regering benoemde in juni '28 een commissie die begin augustus met een
        voorstel kwam. Op 9 augustus kondigde Atatürk tijdens een bal de komst van het nieuwe
        Turkse alfabet aan. Zelf ging hij op tournee om het schrift te onderwijzen. Op 3 november
        werd het nieuwe schrift officieel ingevoerd. </p>
        <p>&nbsp; </p>
        <table border="0" width="100%">
          <tr>
            <td width="33"><a href="17-groot.jpg" target="_parent"><img src="17.jpg" border="0"
            width="84" height="98" alt="Afbeelding 17"></a></td>
            <td width="437" valign="top">Rossi, E., `Il nuovo alfabeto latino introdotto in Turchia', <i>Oriente
            moderno</i> IX (1929), 32-48.</td>
          </tr>
          <tr>
            <td colspan="2" width="470">De Italiaanse oriëntalist Ettore Rossi volgde de Turkse
            schrifthervorming op de voet en schreef er talrijke stukken over in <i>Oriente moderno</i>.
            In een van zijn artikelen staat een schema van het door de Taalcommissie voorgestelde
            alfabet. UB O.L.G. V 778 </td>
          </tr>
        </table>
        <p>&nbsp; </p>
        <table border="0" width="100%">
          <tr>
            <td width="33"><a href="18-groot.jpg" target="_parent"><img src="18.jpg" border="0"
            width="84" height="98" alt="Afbeelding 18"></a></td>
            <td width="437" valign="top">Özerdim, Sami N., <i>Harf devriminin öyküsü</i>. Ankara:
            Türk Dil Kurumu, [1962]. (Türk Dil Kurumu yayinlari; 202). </td>
          </tr>
          <tr>
            <td colspan="2" width="470">`Het verhaal van de schriftrevolutie', uitgegeven door het
            genootschap voor de Turkse taal te Ankara. Afgebeeld is een artistieke impressie van
            Atatürk die persoonlijk het nieuwe alfabet onderwijst. UB 8171 F 29 </td>
          </tr>
        </table>
        <p>&nbsp; </p>
        <table border="0" width="100%">
          <tr>
            <td width="33"><a href="19-groot.jpg" target="_parent"><img src="19.jpg" border="0"
            width="84" height="98" alt="Afbeelding 19"></a></td>
            <td width="437" valign="top"><i>T[ürk] B[üyük] M[illet] M[eclisi] kanunlar mecmuasi</i>.
            Dl. VII, Ankara: T.B.M.M. Matbaasi, 1929.</td>
          </tr>
          <tr>
            <td colspan="2" width="470">Wetgeving van de Turkse Grote Nationale Assemblee. Op pag.
            1-2: De tekst van de schrifthervormingswet van 3 november 1928: <i>Türk harflerinin kabul
            ve tatbiki hakkinda kanun</i> `Wet betreffende het aannemen en de toepassing van de Turkse
            letters'. In principe werd hiermee het gebruik van het Arabische alfabet met onmiddellijke
            ingang verboden. UB 2058 B 6 </td>
          </tr>
        </table>
        <p><a href="#keuzemenu">Terug naar het keuzemenu</a> </p>
        <hr width="470">
        </td>
      </tr>
      <tr>
        <td width="470"><h4><a name="vitrine 7">7. Rondom de schrifthervorming</a></h4>
        <p>Om de schrifthervorming te begeleiden liet de regering een groot aantal lesboekjes en
        bloemlezingen uitbrengen om de mensen te leren lezen. Veel van die boeken zien er
        flodderig en overhaast gemaakt uit. Kort daarna maakte men in Turkije echter weer
        `normaal' uitziende boeken in het nieuwe schrift. </p>
        <p>&nbsp; </p>
        <table border="0" width="100%">
          <tr>
            <td width="33"><a href="20-groot.jpg" target="_parent"><img src="20.jpg" border="0"
            width="84" height="98" alt="Afbeelding 20"></a></td>
            <td width="437" valign="top">Kadri, Yakup, Falih Rifki, Ru¸sen E¸sref, <i>Seçme yazilar</i>.
            [Ankara]: Devlet Matbaasi, 1928. </td>
          </tr>
          <tr>
            <td colspan="2" width="470">Een vroege druk in het nieuwe alfabet. `Geselecteerde
            geschriften', een bundel samengesteld door leden van de Taalcommissie voor de Turkse
            schrifthervorming. De lettertypen wisselen sterk van artikel tot artikel. p. 6-7: De
            beroemde toespraak van Atatürk van 9-8-1928, waarin hij de hervorming aankondigt. UB 8280
            E 34 </td>
          </tr>
        </table>
        <p>&nbsp; </p>
        <table border="0" width="100%">
          <tr>
            <td width="33"><a href="21-groot.jpg" target="_parent"><img src="21.jpg" border="0"
            width="84" height="98" alt="Afbeelding 21"></a></td>
            <td width="437" valign="top">Behcet, A., <i>Resimli yeni Türkçe oku-yaz alfabesi: yeni
            Türk harfleri</i>. Istanbul: Necm-i istikhbal matbaasi, 1928. </td>
          </tr>
          <tr>
            <td colspan="2" width="470">`Het nieuwe geïllustreerde Turkse lees- en schrijfalfabet: de
            nieuwe Turkse letters'. Een schoolboekje daterend van voor de wet op de alfabethervorming,
            toen het Osmaanse schrift nog niet verboden was. De spelling bevat enkele eigenaardigheden
            die later dat jaar nog gewijzigd werden. UB 2055 D 51 </td>
          </tr>
        </table>
        <p>&nbsp; </p>
        <table border="0" width="100%">
          <tr>
            <td width="33"><a href="22-groot.jpg" target="_parent"><img src="22.jpg" border="0"
            width="84" height="98" alt="Afbeelding 22"></a></td>
            <td width="437" valign="top">Cevat, Ahmet, <i>Resimli Türk dili: küçük gramer</i>.
            Gewijzigde druk, Istanbul: Marifet Matbaasi, 1928-1929. </td>
          </tr>
          <tr>
            <td colspan="2" width="470">Spraakkunst van de Turkse taal voor de vierde klas van de
            lagere school. Door Ahmed Cevad (Emre, 1887-1961), een van de leden van de Taalcommissie
            die het nieuwe schrift voorbereidde. De gebruikte Arabische grammaticale termen zouden
            later vervangen worden door Turkse woorden. UB 832 F 10 </td>
          </tr>
        </table>
        <p>&nbsp; </p>
        <table border="0" width="100%">
          <tr>
            <td width="33"><a href="23-groot.jpg" target="_parent"><img src="23.jpg" border="0"
            width="84" height="98" alt="Afbeelding 23"></a></td>
            <td width="437" valign="top">E¸sref, Ru¸sen, <i>Anafartalar kumandani Mustafa Kemal ile
            mülâkat</i>. Istanbul: Devlet Matbaasi, 1930.</td>
          </tr>
          <tr>
            <td colspan="2" width="470">Interview met Atatürk over diens ervaringen in de Eerste
            Wereldoorlog, door Ru¸sen E¸sref (Ünaydin, 1892-1959). Al gauw na de schrifthervorming
            kon men in Turkije weer goed verzorgde uitgaven maken met een modern omslagontwerp. UB
            2058 E 23 </td>
          </tr>
        </table>
        <p><a href="#keuzemenu">Terug naar het keuzemenu</a> </p>
        <hr width="470">
        </td>
      </tr>
      <tr>
        <td width="470"><h4><a name="vitrine 8">8. Romans vóór en na de schrifthervorming</a></h4>
        <p>Bij de introductie van het nieuwe Latijnse alfabet werd het oude Osmaanse Arabische
        alfabet verboden. Drukkerijen hadden in het begin grote problemen met de overgang naar het
        nieuwe schrift. Lang niet alle schrijvers slaagden erin om van hun boeken een nieuwe druk
        in het nieuwe schrift uit te laten komen. </p>
        <p>&nbsp; </p>
        <table border="0" width="100%">
          <tr>
            <td width="33"><a href="24-groot.jpg" target="_parent"><img src="24.jpg" border="0"
            width="84" height="98" alt="Afbeelding 24"></a></td>
            <td width="437" valign="top">Rahmî, Hüseyin, <i>Mezârindan kalkan ¸sehîd</i>, Ed.
            Ibrâhîm Hilmî. Istanbul: Kitâbhâne-i Hilmî, 1929. </td>
          </tr>
          <tr>
            <td colspan="2" width="470">`De martelaar die uit zijn graf verrees'. Een roman door
            Hüseyin Rahmi (Gürpinar, 1864-1944), opmerkelijkerwijs nog in 1929 in Arabisch schrift
            uitgegeven. UB 8196 E 46 </td>
          </tr>
        </table>
        <p>&nbsp; </p>
        <table border="0" width="100%">
          <tr>
            <td width="33"><a href="25-groot.jpg" target="_parent"><img src="25.jpg" border="0"
            width="84" height="98" alt="Afbeelding 25"></a></td>
            <td width="437" valign="top">Gürpinar, Hüseyin Rahmi, <i>Mezarindan kalkan ¸sehit:
            roman</i>. 3e dr., Istanbul: Atlas Kitabevi, 1970. </td>
          </tr>
          <tr>
            <td colspan="2" width="470">De derde druk van deze roman van de auteur, die in 1944
            overleed. Het boek is omgezet in het Latijnse alfabet en het taalgebruik is sterk
            aangepast aan het moderne Turks. De omslagontwerper heeft zich duidelijk laten inspireren
            door de eerste druk. UB 8292 D 18</td>
          </tr>
        </table>
        <p>&nbsp; </p>
        <table border="0" width="100%">
          <tr>
            <td width="33"><a href="26-groot.jpg" target="_parent"><img src="26.jpg" border="0"
            width="84" height="98" alt="Afbeelding 26"></a></td>
            <td width="437" valign="top">Seyfî, Orhan, <i>Gönülden sesler</i>. 2e dr., Istanbul:
            Türk Ne¸sriyât Yurdu; Sebât Matba`asi, 1928.</td>
          </tr>
          <tr>
            <td colspan="2" width="470">De tweede druk, in Arabisch schrift, van de dichtbundel
            `Stemmen uit het hart' van de moderne dichter Orhan Seyfi (Orhon, 1890-1972). Orhan Seyfi
            gebruikte niet meer de ingewikkelde Osmaans-Turkse metra, maar maakte eenvoudige gedichten
            over volkse thema's. UB 2058 E 15 </td>
          </tr>
        </table>
        <p>&nbsp; </p>
        <table border="0" width="100%">
          <tr>
            <td width="33"><a href="27-groot.jpg" target="_parent"><img src="27.jpg" border="0"
            width="84" height="98" alt="Afbeelding 27"></a></td>
            <td width="437" valign="top">Seyfi, Orhan, <i>Gönülden sesler</i>. Istanbul: Yeni ¸sark
            Kütüphanesi; Sebat Matbaasi, 1934. </td>
          </tr>
          <tr>
            <td colspan="2" width="470">Een nieuwe druk in het nieuwe alfabet uit 1934, gedrukt bij
            dezelfde drukkerij als de oude uitgave in Arabisch alfabet. Orhan Seyfi gebruikt hier nog
            niet zijn familienaam `Orhon'; in datzelfde jaar werd de wet op de familienamen
            aangenomen. UB 2047 F 36 </td>
          </tr>
        </table>
        <p><a href="#keuzemenu">Terug naar het keuzemenu</a> </p>
        <hr width="470">
        </td>
      </tr>
      <tr>
        <td width="470"><h4><a name="vitrine 9">9. De Koran in het nieuwe alfabet</a></h4>
        <p>Het verbod om nog het Arabische alfabet te gebruiken voor het Turks gold natuurlijk
        niet voor het Arabisch zelf. Toch werd zelfs de Arabischtalige Koran geheel omgezet in
        Latijns schrift om hem makkelijker leesbaar te maken voor mensen die het oude schrift niet
        (meer) kenden. </p>
        <p>&nbsp; </p>
        <table border="0" width="100%">
          <tr>
            <td width="33"><a href="28-groot.jpg" target="_parent"><img src="28.jpg" border="0"
            width="84" height="98" alt="Afbeelding 28"></a></td>
            <td width="437" valign="top"><i>Tercümeli Kur'ân-i Kerîm</i>. Istanbul: Ma`ârif
            Kütübhânesi; Ahmed Kâmil Matba`asi, 1927. </td>
          </tr>
          <tr>
            <td colspan="2" width="470">Osmaans-Turkse parallelvertaling van de Koran, uitgegeven door
            Osman Ra¸sid, met correcties van Süleyman Tevfik en met een glossarium van Korantermen
            door de Osmaanse geleerde en staatsman Ahmed Cevdet Pa¸sa (1822-1895). Wellicht de
            laatste Turkse Koranvertaling in Arabisch schrift. UB 2054 D 18 </td>
          </tr>
        </table>
        <p>&nbsp; </p>
        <table border="0" width="100%">
          <tr>
            <td width="33"><a href="29-groot.jpg" target="_parent"><img src="29.jpg" border="0"
            width="84" height="98" alt="Afbeelding 29"></a></td>
            <td width="437" valign="top"><i>Elkur'an: Elmushafu¸s¸serif</i>. Istanbul: Hilmi
            Kitaphanesi, 1932. </td>
          </tr>
          <tr>
            <td colspan="2" width="470">Door een `bevoegde wetenschappelijke commissie' in de `nieuwe
            letters' omgezet. Het drukken van de Arabische tekst van de Koran in het originele schrift
            was ook na de Turkse schrifthervorming niet verboden, maar Atatürk zelf had er op gewezen
            dat zelfs de Arabische Koran in het nieuwe schrift beter te lezen was. UB 8206 D 2</td>
          </tr>
        </table>
        <p><a href="#keuzemenu">Terug naar het keuzemenu</a> </p>
        <hr width="470">
        </td>
      </tr>
      <tr>
        <td width="470"><h4><a name="vitrine 10">10. De taalzuivering: het `Echte Turks'</a></h4>
        <p>Samen met het afschaffen van het Arabische alfabet begonnen de Turken een campagne om
        het Turks te `zuiveren' van de vele Arabische en Perzische leenwoorden. Hierdoor is het
        Turks in 70 jaar sterk veranderd. Het werk van Atatürk is nu niet meer te begrijpen voor
        de gemiddelde Turk. </p>
        <p>&nbsp; </p>
        <table border="0" width="100%">
          <tr>
            <td width="33"><a href="31-groot.jpg" target="_parent"><img src="31.jpg" border="0"
            width="84" height="98" alt="Afbeelding 31"></a></td>
            <td width="437" valign="top"><i>Özle¸stirme kilavuzu</i>. Ankara: Türk Dil Kurumu,
            1978. (Türk Dil Kurumu yayinlari; 446).</td>
          </tr>
          <tr>
            <td colspan="2" width="470">Het Genootschap voor de Turkse Taal (<i>Türk Dil Kurumu</i>),
            opgericht in 1932, houdt zich (onder andere) bezig met het zuiveren van het Turks van
            Arabische en Perzische leenwoorden. Deze `taalwijzer' geeft voor elk vreemd woord een
            bestaande of bedachte equivalent. UB O.L.G. 73 2491 </td>
          </tr>
        </table>
        <p>&nbsp; </p>
        <table border="0" width="100%">
          <tr>
            <td width="33"><a href="32-groot.jpg" target="_parent"><img src="32.jpg" border="0"
            width="84" height="98" alt="Afbeelding 32"></a></td>
            <td width="437" valign="top">Gâzî Mustafâ Kemâl, <i>Nutuk</i>. Ankara: Tayyâre
            Cem`iyeti, 52e 1000-tal, 1927. </td>
          </tr>
          <tr>
            <td colspan="2" width="470">Versie in Osmaans schrift van Mustafa Kemals grote Toespraak (<i>Nutuk</i>),
            gehouden in 1927. De afgebeelde passage (p. 318) handelt over de interne machtsstrijd
            tijdens de Bevrijdingsoorlog met de Anatolische guerillaleider Çerkes Edhem
            (geëxecuteerd 1921). UB 8239 A 34 </td>
          </tr>
        </table>
        <p>&nbsp; </p>
        <table border="0" width="100%">
          <tr>
            <td width="33"><a href="33-groot.jpg" target="_parent"><img src="33.jpg" border="0"
            width="84" height="98" alt="Afbeelding 33"></a></td>
            <td width="437" valign="top">Gazi Mustafa Kemal (Atatürk), <i>Nutuk -- Söylev</i>. 2
            dl., Ankara: Türk Tarih Kurumu, 1981-1984. (Türk Tarih Kurumu yayinlari; XXIII. dizi,
            Sa. 2a). </td>
          </tr>
          <tr>
            <td colspan="2" width="470">Jubileumuitgave van de Toespraak van Mustafa Kemal uit 1927.
            Omdat het Turks in 50 jaar tijd sterk veranderd was besloot men een paralleluitgave te
            maken: op de linkerpagina de originele tekst, omgezet in Latijns schrift, rechts een
            `hertaling' in modern <i>Öztürkçe</i> `Echt Turks'. UB V 2558 23 2a </td>
          </tr>
        </table>
        <p><a href="#keuzemenu">Terug naar het keuzemenu</a> </p>
        <hr width="470">
        </td>
      </tr>
      <tr>
        <td width="470"><h4><a name="vitrine 11">11. Andere Turkssprekende landen na 1945</a></h4>
        <p>In de veertiger jaren werd op last van Stalin in alle Turkssprekende Sovjetrepublieken
        het Cyrillische (`Russische') schrift ingevoerd. Na het ineenstorten van de Sovjetunie
        zijn sommige Turkssprekende republieken weer op het Latijnse alfabet overgestapt. Elders
        zijn er nog steeds Turkse talen die met het Arabische alfabet geschreven worden. </p>
        <p>&nbsp; </p>
        <table border="0" width="100%">
          <tr>
            <td width="33"><a href="34-groot.jpg" target="_parent"><img src="34.jpg" border="0"
            width="84" height="98" alt="Afbeelding 34"></a></td>
            <td width="437" valign="top">Zeynalov, Yu., <i>Älifba</i>. 3e dr., Baki: Azärbaycan
            Dövlät Nä¸sriyyati, 1956. </td>
          </tr>
          <tr>
            <td colspan="2" width="470">Een voorbeeld van Azerbayjaans Turks in Cyrillische letters:
            een schoolboekje voor de eerste klas van de lagere school. Op p. 51: <i>Pam-big tar-la-si</i>
            `Het ka-toen-veld'. UB 8158 A 8</td>
          </tr>
        </table>
        <p>&nbsp; </p>
        <table border="0" width="100%">
          <tr>
            <td width="33"><a href="35-groot.jpg" target="_parent"><img src="35.jpg" border="0"
            width="84" height="98" alt="Afbeelding 35"></a></td>
            <td width="437" valign="top">Otabek O`g`li, Shuhrat, <i>Quvnoq alifbe</i>. Toshkent:
            `Sharq' Nashriyot-Matbaa Kontsernining Bosh Tahririyati, 1997. </td>
          </tr>
          <tr>
            <td colspan="2" width="470">`Het leuke alfabet', een lesboekje voor de eerste klas van de
            lagere school. Rond 1995 voerde de Oezbeekse regering het Latijnse alfabet in. De
            verandering gaat geleidelijk en beperkt zich nu nog tot het onderwijs en de overheid. UB
            8313 B 22</td>
          </tr>
        </table>
        <p>&nbsp; </p>
        <table border="0" width="100%">
          <tr>
            <td width="33"><a href="37-groot.jpg" target="_parent"><img src="37.jpg" border="0"
            width="84" height="98" alt="Afbeelding 37"></a></td>
            <td width="437" valign="top">Gappar, Änvär, Väli, <i>Elipbä</i>. Ürümçi: ¸Singang
            Xälq Nä¸sriyati, 1986. </td>
          </tr>
          <tr>
            <td colspan="2" width="470">Na een kort experiment met het Latijnse alfabet gebruikt men
            in West-China sinds circa 1950 het Arabische alfabet voor het Oeigoers, een Turkse taal.
            Dit lesboekje is voor de eerste klas. Let op het traditionele mutsje van het Oeigoerse
            meisje. UB 8315 F 28</td>
          </tr>
        </table>
        <p><a href="#keuzemenu">Terug naar het keuzemenu</a> </p>
        <hr width="470">
        </td>
      </tr>
      <tr>
        <td width="470"><h4><a name="vitrine 12">12. Moderne Turkse boeken</a></h4>
        <p>In de laatste 70 jaar heeft de Turkse boekdrukkunst een grote ontwikkeling doorgemaakt.
        Voor de typografie gebruikt men nu dezelfde machines als bij ons. Het aanwezige talent van
        ontwerpers wordt vooral door de rijkere uitgeverijen goed gebruikt. Het papier moet
        geïmporteerd worden en blijft matig van kwaliteit. </p>
        <p>&nbsp; </p>
        <table border="0" width="100%">
          <tr>
            <td width="33"><a href="38-groot.jpg" target="_parent"><img src="38.jpg" border="0"
            width="84" height="98" alt="Afbeelding 38"></a></td>
            <td width="437" valign="top">Agaoglu, A., <i>Toplu oyunlar</i>. Istanbul: Yapi Kredi
            Yayinlari, 1996. </td>
          </tr>
          <tr>
            <td colspan="2" width="470">Adalet Agaoglu (1929-) is vooral bekend als toneelschrijfster.
            Dit is een recente uitgave van haar verzamelde toneelstukken. Het omslagontwerp is van
            Pinar Kazma Çinar. UB 8324 D 24 </td>
          </tr>
        </table>
        <p>&nbsp; </p>
        <table border="0" width="100%">
          <tr>
            <td width="33"><a href="39-groot.jpg" target="_parent"><img src="39.jpg" border="0"
            width="84" height="98" alt="Afbeelding 39"></a></td>
            <td width="437" valign="top">Tosuner, N., <i>Sisli ve sonrasi : öyküler</i>. Istanbul:
            Yapi Kredi Yayinlari, 1996. </td>
          </tr>
          <tr>
            <td colspan="2" width="470">Necati Tosuner (1944-) werkt in de reclamewereld. Dit is een
            bundel met zijn verhalen. Omslagontwerp van Pinar Kazma. UB 8314 D 14 </td>
          </tr>
        </table>
        <p>&nbsp; </p>
        <p><a href="#keuzemenu">Terug naar het keuzemenu</a> </p>
        <hr width="470">
        </td>
      </tr>
    </table>
    </td>
  </tr>
</table>
</body>
</html>
