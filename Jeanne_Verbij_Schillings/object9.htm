<html>
<head>
<title>Découverte des lettres néerlandaises 09</title>
<meta NAME="etcl.editor" CONTENT="Hans Tisseur">
<meta NAME="etcl.revised" CONTENT="20000628">
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css
"></head>

<body> 

<table border="0" cellspacing="0" cellpadding="0" width="480">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Découverte des lettres néerlandaises</td>	     
</td></tr>
</table>

<table border="0" cellspacing="0" cellpadding="11" width="480">
  <tr>
    <td><h4><i>Découverte des lettres néerlandaises<br>
	Nederlandse literatuur in Franse vertaling</i></h4>
<h4>Jeanne Verbij-Schillings</h4>
<table width="100%" border="0">
<a href="inhoud.htm#">Inhoud
</table><br>
    <hr>
    <h4>
    <strong></a><a name="10"></a>10. De Nederlandse letteren definitief ontdekt</strong></h4>
	Tijdens het Second Empire en de eerste jaren van de Derde Republiek lijkt de 
	Franse literaire wereld alleen oog te hebben voor haar eigen literatuur. Niet dat er 
	geen belangstelling is voor de Nederlandse cultuur. Er is grote waardering voor de 
	Hollandse en Vlaamse schilderkunst en men spreekt vol bewondering over de 
	Hollandse strijd tegen het water. In deze periode zien ook Franse vertalingen van 
	Nederlandse werken het licht. Bij de uitgever Michel Lévy frères te Parijs 
	verschijnen in een reeks over de jaren 1854-1898 zelfs de <i>Oeuvres complètes </i>van 
	Conscience. Alleen de literaire kritiek lijkt daar geen weet van of geen oog voor te 
	hebben. De stilte over de Nederlandse letteren wordt doorbroken door Frans Erens, 
	die in 1885 op verzoek van zijn vriend Victor-Emile Michelet in <i>La jeune France</i> een 
	artikel wijdt aan de Hollandse literatuur. Erens kan er overigens maar weinig 
	waardering voor opbrengen. Alleen Bredero vindt in zijn ogen genade. Boven-
	Moerdijkers zou het ware gevoel voor schoonheid ontbreken. Een belangrijk 
	moment voor de ontdekking van de Nederlandse schone letteren doet zich een jaar 
	later voor, in mei 1886 wanneer de <i>Revue contemporaine</i> - zonder commentaar en 
	zonder de naam van de vertaler - een Franse vertaling van ‘Saïdjah en Addinda’ uit 
	de Max Havelaar publiceert. Ironisch genoeg werpt het Franstalige Belgische 
	tijdschrift <i>La société nouvelle</i> zich in mei 1887 op als intermediair tussen de 
	Nederlandse letteren en het Franse publiek door uitvoerig stil te staan bij de 
	literaire verdiensten van Multatuli. In 1893 publiceert hetzelfde tijdschrift een 
	vertaling van zang I van Van Eedens gedicht <i>Ellen</i>. In de tussentijd heeft de 
	Belgische schrijver Louis van Keymeulen in de <i>Revue des deux mondes</i> drie 
	Vlaamse dichters voorgesteld. De Belgische cosmopoliet en symbolist Georges 
	Khnopff publiceert in 1894 in de <i>Revue des revues</i> zijn vertaling van een gedicht van 
	Couperus. De tijd is er inmiddels rijp voor. De Franse culturele elite heeft zich 
	afgekeerd van het naturalisme, dat als steeds benauwender ervaren wordt, en stelt 
	zich open voor een meer cosmopolitische geest. Een belangrijk ijkpunt is de 
	oprichting van de <i>Revue wagnérienne</i> in 1885. De kennismaking met de Russische 
	en Scandinavische literatuur doet verlangen naar meer. Er ontstaat belangstelling 
	voor Hollandse, Portugese en Poolse literatuur. Uitgevers zijn naarstig op zoek 
	naar bestsellers (toen ook al); professionele vertalers voegen zich in deze mode. 
	Honderd jaar na dato lijkt de geschiedenis zich te herhalen: de <i>Histoire de la 
	littérature néerlandaise</i> verschijnt in een reeks volgend op delen over ‘les littératures 
	scandinaves’ en ‘la littérature russe’.	Overziet men het geheel aan vertalingen, dan 
	is de belangstelling voor de Indische letteren en koloniale literatuur een constante. 
	Dat spreekt niet alleen uit het succes van de <i>Max Havelaar</i>. Dat blijkt ook uit een 
	reeks andere vertalingen. Zo werden bijvoorbeeld kort na de Tweede Wereldoorlog 
	van Madelon Szekely-Lulofs (1899-1958) <i>Rubber</i> (1931), <i>De andere wereld</i> (1934) 
	en <i>Het laatste bedrijf</i> (1937) vertaald. Van Albert Helmans <i>Don Salustiano</i>, een 
	West-Indische roman, verscheen in 1950 een Franse vertaling door W.F.C. 
	Timmermans. Maria Dermoûts <i>De tienduizend dingen</i> (1955) werd in 1959 in het 
	Frans vertaald. De interesse in literatuur over de confrontatie van verschillende 
	culturen tekent zich ook af in de toekenning van de prijs voor het beste 
	buitenlandse debuut in 1999 aan de in Nederland woonachtige Abdelkader Benali, 
	voor zijn roman <i>Noces à la mer</i> (<i>Bruiloft aan zee</i>, 1997).
	<br>
	<br><hr>
      <p><a href="Images/htmpagina/HOTZ_4415.htm" target="_top"><img src="Images/HOTZ_4415klein.jpg"
    align="left" border="0" hspace="10" border="0" alt="HOTZ_4415klein.jpg(8127 bytes)"
    width="150" height="259"></a>
	32a. Multatuli [pseudoniem van Eduard Douwes 
	Dekker, 1820-1887], <i>Max Havelaar</i>. Traduction de 
	A.J. Nieuwenhuis et Henri Crisafulli. Rotterdam/Paris 
	1876. 2 tomes.  &nbsp;&nbsp;HOTZ  4415<br><br>De oudste (hiernaast) en de meest recente vertaling (hieronder) van de <i>Max Havelaar, of 
De koffij-veilingen der Nederlandsche Handelsmaatschappy</i> (1860). Tussen de vertaling uit 1876
en die uit 1991 verschenen nog vier andere vertalingen van de <i>Max Havelaar</i> in
het Frans.</td></tr>
<tr><td>
      <p><a href="Images/htmpagina/3921_D_36.htm" target="_top"><img src="Images/3921_D_36klein.jpg"
    align="left" border="0" hspace="10" border="0" alt="3921_D_36klein.jpg(5918 bytes)"
    width="150" height="243"></a>
	32b. - -, <i>Max Havelaar, ou Les ventes de café de la Compagnie Commerciale des
Pays-Bas</i>. Roman traduit du néerlandais par Philippe Noble. Préface de Philippe
Noble. Lecture de Guy Toebosch. Arles 1991. (Babel. 31.)&nbsp;&nbsp;   3921 D 36<br>
    <br>
</td></tr>	
<tr><td>
      <p><a href="Images/htmpagina/1233_E_68.htm" target="_top"><img src="Images/1233_E_68klein.jpg"
    align="left" border="0" hspace="10" border="0" alt="1233_E_68klein.jpg(3302 bytes)"
    width="150" height="210"></a>
	33. Louis Couperus, <i>Le cheval ailé</i>. Traduit du hollandais par F. Barbier. Prérace de
Julien Benda. 4ème éd. Paris 1923.&nbsp;&nbsp;  1233 E 68<br>
    <br>Vertaling van Psyche (1898). Couperus maakte zijn debuut in Frankrijk met het
gedicht <i>Nachtbloemen (Fleurs de nuits) in de Revue des revues</i> van 11 juni 1894. In
1898 verschenen te Parijs de koningsromans <i>Majesteit</i> (1893) en <i>Wereldvrede</i>
(1895) in Franse vertaling.
</td></tr>
<tr><td>
      <p><a href="Images/htmpagina/3685_E_17.htm" target="_top"><img src="Images/3685_E_17klein.jpg"
    align="left" border="0" hspace="10" border="0" alt="3685_E_17klein.jpg(3171 bytes)"
    width="150" height="220"></a>
	34. E. du Perron, <i>Le pays d'origine</i>. Traduit du néerlandais par Philippe Noble.
Préface d'André Malraux. [Paris] 1980. (Du monde entier.)&nbsp;&nbsp;    3685 E 17<br>
    <br>Vertaling van<i> Het land van herkomst</i> (1935). Terugblik van de cosmopoliet
Ducroo, het alter ego van E. du Perron (1899-1940), op de Indische jaren van zijn
jeugd. Ducroo verblijft in Parijs, waar hij zich onderhoudt met Héverlé, achter wie
André Malraux schuilgaat. Malraux droeg <i>La condition humaine</i> (1933) aan Du
Perron op.
</td></tr>
<tr><td>
	<p><a href="Images/htmpagina/3023_G_34.htm" target="_top"><img src="Images/3023_G_34klein.jpg"
    align="left" border="0" hspace="10" border="0" alt="3023_G_34klein.jpg(6022 bytes)"
    width="150" height="222"></a>
	35. Afbeelding van het omslag van <i>La force des ténèbres</i>, afgedrukt in R.
Breugelmans, <i>Louis Couperus in den vreemde. Een lijst van zijn afzonderlijk
verschenen vertalingen</i>. Leiden 1989. &nbsp;&nbsp; 3023 G 34<br>
    <br>Vertaling van <i>De stille kracht</i> (1900) door S. Margueron, verschenen in 1986.
</td></tr>
<tr>
    <td><table border="0" cellpadding="0" cellspacing="0" width="100%">
      <tr>
        <td width="13%" align="center"><p align="center"><a href="#Begin"><img
        src="../../images/ButtonT.gif" alt="Begin van de pagina" border="0" width="26" height="26"
        align="left"></a></td>
        <td width="75%" align="center"><hr>
        </td>
        <td width="12%" align="center"><p align="center"><a href="object10.htm#11"><img
        src="../../images/ButtonR.gif" alt="Verder" align="right" width="26" height="26"
        border="0"></a></td>
      </tr>
    </table>
    </td>
  </tr>
</table>
</body>
</html>
