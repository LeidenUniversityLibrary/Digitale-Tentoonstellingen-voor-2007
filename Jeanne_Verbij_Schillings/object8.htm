<html>
<head>
<title>Découverte des lettres néerlandaises 08</title>
<meta NAME="etcl.editor" CONTENT="Hans Tisseur">
<meta NAME="etcl.revised" CONTENT="20000628">
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css
"></head>

<body> 

<table border="0" cellspacing="0" cellpadding="0" width="480">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Découverte des lettres néerlandaises</td>	     
</td></tr>
</table>

<table border="0" cellspacing="0" cellpadding="11" width="480">
  <tr>
    <td><h4><i>Découverte des lettres néerlandaises<br>
	Nederlandse literatuur in Franse vertaling</i></h4>
<h4>Jeanne Verbij-Schillings</h4>
<table width="100%" border="0">
<a href="inhoud.htm#">Inhoud
</table><br>
    <hr>
    <h4>
    <strong></a><a name="9"></a>9. Negentiende eeuw</strong></h4>
	In de negentiende eeuw zet met volle kracht door wat zich aan het einde van de 
	achttiende met de uitgave van de Franse <i>Julia</i> en <i>Sara Burgerhart</i> manifesteerde. 
	Er verschijnen contemporaine vertalingen van auteurs als Bilderdijk, Tollens en 
	Hildebrand. <i>De Roos van Dekama</i> van Jacob van Lennep werd zelfs tweemaal 
	vertaald: in 1840 door A.J.B. Defauconpret en André Dubourg; in 1860 door L. 
	Wocquier en D. van Lennep, in beide gevallen onder de titel<i> La Rose de Dekama. 
	Roman historique du quatorzième siècle</i>. De tweede vertaling werd door de auteur 
	geautoriseerd. Deze eer viel ook <i>De leeuw van Vlaanderen</i> (1838) van Hendrik 
	Conscience (1812-1883) ten deel. Het boek verhaalt over de heroïsche strijd van de 
	Vlaamse burgers en boeren tegen de heersende Franse adel in 1302. Conscience 
	gaf hiermee een krachtige impuls aan de Vlaamse beweging om de taal en 
	literatuur te doen herleven. Het boek verschijnt in 1860 te Parijs onder de titel <i>Le 
	Lion de Flandre. La bataille des éperons d'or</i>. De al eerder genoemde Wocquier is 
	een van de twee vertalers. Onbekend is wie voor de vertaling uit 1886 tekende. 
	Curieus is de doorwerking van het gedicht ‘Roosje’ van Jacobus Bellamy, dat in 
	een bewerking van P. Solanges ten grondslag ligt aan de compositie van een 
	dramatische suite voor piano door J. Burgmein, getiteld <i>Rosette (Roosje). Légende 
	hollandaise (d'après Bellamy)</i>. Aan het eind van de negentiende eeuw zijn de 
	Nederlandse letteren definitief ontdekt.<br>	
	<br><hr>
      <p><a href="Images/htmpagina/1205_H_38.htm" target="_top"><img src="Images/1205_H_38klein.jpg"
    align="left" border="0" hspace="10" border="0" alt="1205_H_38klein.jpg(8231 bytes)"
    width="150" height="244"></a>
	28. H. Tollens, <i>Les Bataves à la Nouvelle-Zemble. 
	Poème en deux chants</i>. Traduit de Tollens, par 
	Auguste Clavareau, suivi de poésies diverses de 
	Tollens, de Bilderdyk et du traducteur. Bruxelles 
	1828.&nbsp;&nbsp;    1205 H 38<br>
    <br>Vertaling van <i>Tafereel van de overwintering der 
	Hollanders op Nova Zembla</i> (1822). De uitgave bevat 
	verder nog een aantal gedichten van Tollens en een 
	bloemlezing uit het werk van Bilderdijk. Clavareau 
	noemt de poëzie van Bilderdijk brillanter, levendiger, 
	geanimeerder. Tollens voldoet echter aan de eis dat 
	'un vrai citoyen doit saisir avec transport tout ce qui 
	peut élever la gloire de sa patrie.'</td></tr>
<tr><td>
      <p><a href="Images/htmpagina/HOTZ_2345.htm" target="_top"><img src="Images/HOTZ_2345klein.jpg"
    align="left" border="0" hspace="10" border="0" alt="HOTZ_2345klein.jpg(3743 bytes)"
    width="150" height="245"></a>
	29. Hildebrand (Nicolaas Beets), <i>La chambre obscure</i>. Traduction de Léon
	Wocquier. Paris 1860. &nbsp;&nbsp;  HOTZ 2345<br>
    <br>Vertaling van de <i>Camera obscura</i> (1839) van 
	Hildebrand, pseudoniem van Nicolaas Beets (1814-
	1903). De vertaler roemt Beets om zijn 
	zedenschildering: de portretten hebben 'le rare 
	privilège de ressembler à tout le monde et de ne
	ressembler à personne'.</td></tr>	
<tr><td>
      <p><a href="Images/htmpagina/1041_G_43.htm" target="_top"><img src="Images/1041_G_43klein.jpg"
    align="left" border="0" hspace="10" border="0" alt="1041_G_43klein.jpg(4813 bytes)"
    width="150" height="279"></a>
	30. Henri Conscience, <i>Le conscrit</i>. Traduction de Léon Wocquier. Nouvelle
édition. Paris 1865.<br>1041 G 43<br>
    <br>Vertaling van <i>De loteling</i> (1850). In de opdrachtbrief zegt de auteur dat hij enige
tijd ernstig ziek is geweest. Zijn lichaam werd bedreigd door een dodelijk gif, de
haat van de mensen, onmiskenbaar voortgevloeid uit zijn inzet voor de Vlaamse
zaak, want hij werpt de vraag op: had hij niet zich ingezet voor 'la cause de
l'élévation de la Flandre'?
</td></tr>
<tr><td>
      <p><a href="Images/htmpagina/1503_B_6.htm" target="_top"><img src="Images/1503_B_6klein.jpg"
    align="left" border="0" hspace="10" border="0" alt="1503_B_6klein.jpg(3188 bytes)"
    width="150" height="191"></a>
	31. Piet Paaltjens [pseudoniem van François Haverschmidt], <i>Sanglots et sourires.
Poésies</i>. Traduites du hollandais par F.L.A. De Jagher. Schiedam 1890. &nbsp;&nbsp;   1503 B 6<br>
    <br>Vertaling naar de vijfde editie van <i>Snikken en grimlachjes</i> (1867) van Piet Paaltjens
(1835-1894). Achterin het boek is De Jaghers bijdrage 'Elégies de Piet Paaltjens'
ingeplakt, verschenen in <i>De banier. Tijdschrift van 'Het jonge Holland'</i>, 3 (1877),
afl. 9.
</td></tr>
<tr>
    <td><table border="0" cellpadding="0" cellspacing="0" width="100%">
      <tr>
        <td width="13%" align="center"><p align="center"><a href="#Begin"><img
        src="../../images/ButtonT.gif" alt="Begin van de pagina" border="0" width="26" height="26"
        align="left"></a></td>
        <td width="75%" align="center"><hr>
        </td>
        <td width="12%" align="center"><p align="center"><a href="object9.htm#10"><img
        src="../../images/ButtonR.gif" alt="Verder" align="right" width="26" height="26"
        border="0"></a></td>
      </tr>
    </table>
    </td>
  </tr>
</table>
</body>
</html>
