<html>
<head>
<title>Découverte des lettres néerlandaises 16</title>
<meta NAME="etcl.editor" CONTENT="Hans Tisseur">
<meta NAME="etcl.revised" CONTENT="20000628">
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css
"></head>

<body> 

<table border="0" cellspacing="0" cellpadding="0" width="480">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Découverte des lettres néerlandaises</td>	     
</td></tr>
</table>

<table border="0" cellspacing="0" cellpadding="11" width="480">
  <tr>
    <td><h4><i>Découverte des lettres néerlandaises<br>
	Nederlandse literatuur in Franse vertaling</i></h4>
<h4>Jeanne Verbij-Schillings</h4>
<table width="100%" border="0">
<a href="inhoud.htm#">Inhoud
</table>&nbsp;

    <hr>
    <h4>
    <strong></a><a name="17"></a>17. Literatuurgeschiedenis</strong></h4>
	De <i>Histoire de la littérature néerlandaise</i> voorziet in een duidelijke behoefte, maar 
	valt niet in een vacuüm. In de afgelopen eeuw zijn vele aanzetten tot een Franstalig 
	overzicht van de Nederlandse literatuur-geschiedenis gegeven, in encyclopedieën, 
	tijdschriften, inleidingen op edities, in afzonderlijke studies over auteurs, in 
	schetsen van een bepaalde stroming of in overzichten die een bepaalde periode 
	behandelen, al dan niet per regio of land. Een volledig bibliografisch overzicht zou 
	vele bladzijden beslaan. Binnen dit beperkte kader kan daarom geen plaats worden 
	ingeruimd voor bijvoorbeeld afzonderlijke studies over Vondel, Cats, Conrad Busken 
	Huet en Slauerhoff of over de poëtica van Paul van Ostayen. Voor de verspreiding 
	van de Nederlandse literatuur in het Franse taalgebied is de Vlaamse beweging een 
	factor van betekenis geweest. Met name de negentiende-eeuwer J.F. Willems heeft 
	zich op dit terrein grote inspanningen getroost. <i>De leeuw van Vlaanderen</i> van 
	Hendrik Conscience werd tot het symbool van de Vlaamse taalstrijd, een strijd om 
	erkenning van de Vlaamse taal in het openbare leven. Inmiddels is de promotie van 
	de Nederlandse taal geïnstitutionaliseerd in een aantal samenwerkingsverbanden 
	tussen Nederland en Vlaanderen, zoals de Nederlandse Taalunie. De Vlaams-
	Nederlandse Stichting Ons Erfdeel geeft het tijdschrift <i>Septentrion</i> uit, met de 
	bedoeling om de Nederlandse cultuur zoals die zich voordoet in Nederland en 
	Belgisch-Vlaanderen onder de aandacht van het Franstalige publiek te brengen. De 
	editeur heeft inmiddels de vertalingen en publicaties over de jaren 1972-1981 en 
	1982-1991 door twee bibliografische delen toegankelijk gemaakt. Maar ook vanuit 
	vakkringen wordt menig initiatief ontplooid. De redactie van <i>Les lettres nouvelles</i> 
	wijdde in 1975 een speciaal nummer aan de <i>Écrivains néerlandais. Pays-
	Bas/Belgique flamande</i>. Het tijdschrift <i>Études germaniques</i> mag in dit verband 
	eveneens niet ongenoemd blijven. Los daarvan worden vele projecten door docenten 
	neerlandistiek en vertalers geïnitieerd. Van recente datum is bijvoorbeeld de reeks 
	‘Lettres néerlandaises’ onder auspiciën van Philippe Noble, vertaler van enkele 
	spraakmakende Nederlandse romans.<br>
	<br> 
	<hr>
      <p><a href="Images/htmpagina/3122_F_29.htm" target="_top"><img src="Images/3122_F_29klein.jpg"
    align="left" border="0" hspace="10" border="0" alt="3122_F_29klein.jpg(4574 bytes)"
    width="150" height="220"></a>
	54. Aanbiedingsfolder van Johannes Tielrooy, <i>Panorama de la littérature
hollandaise contemporaine</i>. Paris 1938. (Panoramas des littératures étrangères
contemporaines.)&nbsp;&nbsp; 3122 F 29<br>
    <br>Het boek .geeft een overzicht van de literatuur in Nederland, vanaf de voorlopers
van Tachtig tot aan Menno ter Braak. Johannes Tielrooy (1886-1953), hoogleraar
in de Franse letterkunde te Amsterdam, promoveerde in 1923 op het proefschrift
<i>Conrad Busken Huet et la littérature française. Essai de biographie intellectuelle</i>.
</td>
  </tr>
<tr><td>
      <p><a href="Images/htmpagina/1228_E_49.htm" target="_top"><img src="Images/1228_E_49klein.jpg"
    align="left" border="0" hspace="10" border="0" alt="1228_E_49klein.jpg(3306 bytes)"
    width="150" height="233"></a>
	55. A. Romein-Verschoor, <i>Alluvions et nuages. Courants et figures de la littérature
hollandaise contemporaine</i>. Traduit par W.F.C. Timmermans. Amsterdam 1947. 
    <br>1228 E 49<br>
    <br>Vertaling van <i>Slib en wolken. Stromingen en gestalten van de nieuwste Nederlandse
literatuur</i> (1947), een schets van de stromingen en auteurs in Nederland in de
periode 1880-1946
</td>
  </tr>
<tr><td>
      <p><a href="Images/htmpagina/1044_D_21.htm" target="_top"><img src="Images/1044_D_21klein.jpg"
    align="left" border="0" hspace="10" border="0" alt="1044_D_21klein.jpg(4339 bytes)"
    width="150" height="233"></a>
	56. Jean Weisgerber, <i>Formes et domaines du roman flamand. 1927-1960</i>. Bruxelles
1963.&nbsp;&nbsp;  1044 D 21<br>
    <br>De studie is opgebouwd uit dertien monografieën over de romans die Weisgerber
voor de ontwikkeling van de Vlaamse roman het belangrijkst acht. Aan het begin
plaatst Weisgerber <i>De leeuw van Vlaanderen</i> (1838) van Hendrik Conscience.
Diens <i>Loteling</i> (nummer 30) luidt de geboorte van het realisme in. In
afzonderlijke hoofdstukken bespreekt Weisgerber vervolgens romans van Maurice
Roelants, Gerard Walschap, Willem Elsschot, Filip de Pillecyn, Raymond Brulez,
Maurice Gilliams, Herman Teirlinck, Johan Daisne, Hubert Lampo, Piet van
Aken, Marnix Gijsen, Hugo Claus en Louis Paul Boon.
</td>
  </tr>
<tr><td>
      <p><a href="Images/htmpagina/1068_E_25.htm" target="_top"><img src="Images/1068_E_25klein.jpg"
    align="left" border="0" hspace="10" border="0" alt="1068_E_25klein.jpg(5171 bytes)"
    width="150" height="215"></a>
	57. Pierre Brachin, <i>La littérature néerlandaise</i>. Paris 1962. (Collection Armand
Colin. Section de langues et littératures. 362.)&nbsp;&nbsp; 1068 E 25<br>
    <br>Pierre Brachin (*1914) werd in 1952 benoemd tot de eerste hoogleraar in de
Neerlandistiek aan de Sorbonne. In 1962 verscheen van zijn hand voor het eerst
een Franstalig overzicht van de Nederlandse literatuurgeschiedenis vanaf de
Middeleeuwen tot in deze eeuw, van Hendrik van Veldeke tot en met de generatie
van 1940.
</td>
  </tr>
<tr><td>
      <p><a href="Images/htmpagina/1237_G_6-8.htm" target="_top"><img src="Images/1237_G_6-8klein.jpg"
    align="left" border="0" hspace="10" border="0" alt="1237_G_6-8klein.jpg(3211 bytes)"
    width="150" height="227"></a>
	58. <i>Anthologie de la prose néerlandaise. A: Belgique</i> (I: 1893-1940; II: 1940-1968.) B:
<i>Pays-Bas</i> (I: Historiens et essayistes; II: Romanciers et nouvellistes.)
Paris/Bruxelles 1966-1972. (Collection bilingue des classiques etrangers.)
&nbsp;&nbsp;1237 G 6-8<br>
    <br>Deze tweetalige bloemlezing van Pierre Brachin toont een breed spectrum van het
Nederlandse proza, zowel in Vlaanderen als in Nederland. De dichter en vertaler
Maurice Carème bezorgde in 1967 het Belgische deel van de <i>Anthologie de la poésie
néerlandaise</i> over de periode 1830-1966.
</td>
  </tr>
<tr>
    <td><table border="0" cellpadding="0" cellspacing="0" width="100%">
      <tr>
        <td width="13%" align="center"><p align="center"><a href="#Begin"><img
        src="../../images/ButtonT.gif" alt="Begin van de pagina" border="0" width="26" height="26"
        align="left"></a></td>
        <td width="75%" align="center"><hr>
        </td>
        <td width="12%" align="center"><p align="center"><a href="object17.htm#18"><img
        src="../../images/ButtonR.gif" alt="Verder" align="right" width="26" height="26"
        border="0"></a></td>
      </tr>
    </table>
    </td>
  </tr>
</table>
</body>
</html>
