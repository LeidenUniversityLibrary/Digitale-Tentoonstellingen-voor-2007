<html>
<head>
<title>Découverte des lettres néerlandaises 01a</title>
<meta NAME="etcl.editor" CONTENT="Hans Tisseur">
<meta NAME="etcl.revised" CONTENT="20000628">
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css
"></head>

<body> 

<table border="0" cellspacing="0" cellpadding="0" width="480">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Découverte des lettres néerlandaises</td>	     
</td></tr>
</table>

<table border="0" cellspacing="0" cellpadding="11" width="480">
  <tr>
    <td><h4><i>Découverte des lettres néerlandaises<br>
	Nederlandse literatuur in Franse vertaling</i></h4>
<h4>Jeanne Verbij-Schillings</h4>
<table width="100%" border="0">
<a href="inhoud.htm#">Inhoud
</table>&nbsp;

    <hr>
    <h4>
    <strong></a><a name="2"></a>2. De Franstalige oriëntatie van de Lage Landen </strong></h4>
	Wie een indruk wil geven van de Nederlandse literatuur in vertaling, wordt 
	geconfontreerd met het probleem dat de literatuur in de volkstaal van de vroegste 
	tijd in de schaduw staat van het Latijn en het Frans, respectievelijk de taal van de 
	geleerden en de taal van het hof. Gold de dominantie van het Latijn, zowel in 
	geestelijke als in geleerde kring, feitelijk voor alle volkstalen, voor de Nederlanden 
	kwam daarbij dat het Frans de taal van de wereldlijke elite was. Pas met de 
	opkomst van de steden weet de volkstaal in het openbare leven geleidelijk aan 
	terrein te winnen. Het centrum van deze ontwikkeling ligt in de Zuidelijke 
	Nederlanden, in Vlaanderen en Brabant, met steden als Brugge, Gent, Brussel en 
	Antwerpen, die in de dertiende eeuw al een bloeiend literair leven kenden. Eerder 
	wist het Diets zich al een plaats te veroveren in het meest oosterse puntje van het 
	middeleeuwse Brabant, in Maastricht, het centrum van het Maasland, waar Hendrik 
	van Veldeke omstreeks 1175 zijn Servaeslegende schreef. In Holland maakte de 
	literatuur in de volkstaal opgang onder graaf  Floris V (1256-1296); de volkstaal 
	verkrijgt een vaste plaats in de geschiedenis van de Lage Landen onder de Beierse 
	graven van Holland in de tweede helft van de veertiende eeuw. De keuze van de 
	literaire taal bleek door het dynastieke toeval te zijn bepaald. Hoe dominant de taal 
	van de geestelijke en de wereldlijke elite ook was, onderling waren het geen streng 
	gescheiden werelden. Overal treft men sporen van meertaligheid aan. Vooral 
	marginalia tonen de interferentie tussen de verschillende taalregisters. Een 
	intrigerend voorbeeld is te vinden in het Leidse handschrift BPL 138, dat dateert uit 
	het jaar 1437, met notities in het Latijn, het Frans en Middelnederlands. Het 
	handschrift bevat uitsluitend Latijnse werken, onder meer de Disticha Catonis en de 
	Ovidii Remedia amoris. Op de versozijde van het eerste blad (zie afb. hieronder) 
	noteerde een Middelnederlandse hand een opmerking over de prijs die Ghijs de 
	perkamentmaker betalen zou voor het af te nemen materiaal ten behoeve van 
	gebedenboeken. Een latere hand voegde daaraan een opmerking in het Frans toe. 
	Boven- en onderaan staan notities in de hand van Johannes Brito alias Brulelou, de 
	kopiist van de Latijnse teksten. De interferentie tussen de verschillende 
	taalgebieden is het meest manifest in gebedenboeken en liederenbundels. Bekend 
	is het Haagse Liederenhandschrift, een unieke verzameling van liederen en 
	gedichten in het Middelnederlands, Oudfrans en Oudhoogduits, dat in de 
	Koninklijke Bibliotheek te Den Haag wordt bewaard. De Leidse 
	Universiteitsbibliotheek bezit in handschrift BPL 2720 een vroeg voorbeeld van een 
	liedboek uit de Nederlanden, met Franse, Latijnse en Middelnederlandse liederen. 
	Op de zwaar gehavende fragmenten van muziek en tekst valt de naam van Martinus 
	Fabri te ontwaren, die omstreeks 1400 als zanger aan het Haagse hof verbonden 
	was. In de wereldlijke kringen rond het hof domineerde de Franse cultuur geruime 
	tijd en bij tijd en wijle. Zeker auteurs die in de kringen rond een Franstalig hof 
	verkeerden, schreven in de taal van hun broodheer. Omgekeerd kon de keuze voor 
	de volkstaal een teken zijn van stellingname tegen het heersende gezag. Bijzonder 
	illustratief voor de Franse oriëntatie zijn de tweetalige deugdenleren, 
	gesprekboekjes en de zogenoemde ‘ livres des mestiers’ . Vermaard is het 
	veertiende-eeuwse Bouc van den ambachten/Livre des mestiers, dat is overgeleverd 
	in handschrift Parijs, BN, Néerl. 16. Ook de Leidse bibliotheek bezit specimina van 
	dergelijke boekjes, zowel in handschrift als in druk. De teksten dienden een 
	tweeledig doel: het ging er niet alleen om de taal goed te beheersen, maar het was 
	ook van belang wijze woorden te spreken. Dit komt expliciet tot uitdrukking in de 
	titel van een tweetalige druk van een deugdenleer in Leids bezit: Midtsgaders die 
	maniere om altijt wel ende wijsselijck te spreken/Ensemble la maniere de tousiours 
	bien et sagement parler.(zie volgende pag. afb.2)<br>
	<br>Lit.: P.F.J. Obbema, ‘ Johannes Brito alias Brulelou’ , in: Hellinga 
	Festschrift/Feestbundel/Mélanges. Forty-three studies in bibliography presented to 
	Prof. Dr. Wytze Hellinga on the occasion of his retirement from the Chair of 
	Neophilology in the University of Amsterdam at the end of the year 1978. 
	Amsterdam 1980, p. 357-362.H. Wagenaar-Nolthenius, ‘De Leidse fragmenten. 
	Nederlandse polyfonie uit het einde der 14e eeuw’ , in: Jozef Robijns (red.), m.m.v. 
	van Willem Elders, Roelof Lagas en Guido Persoons, Renaissance-muziek 1400-
	1600. Donum natalicium René Bernard Lenaerts. Leuven 1969, p. 303-315. 
	(Musicologica Lovaniensia. 1.)</td></tr>
	<tr><td><hr>
      <p><a href="Images/htmpagina/BPL_138.htm" target="_top"><img src="Images/BPL_138klein.jpg"
    align="left" border="0" hspace="10" border="0" alt="BPL_138klein.jpg(5707 bytes)"
    width="150" height="209"></a>
	Een voorbeeld van meertaligheid in handschriften uit 
	de Nederlanden.Latijnse, Middelnederlandse en 
	Franse marginalia in een verzameling Latijnse teksten 
	uit 1437(Leiden, UB, BPL 138, f. 1v)</td></tr>
<tr><td><p align="right"><strong>vervolg op volgende pagina</strong></td></tr>
  <tr>
    <td><table border="0" cellpadding="0" cellspacing="0" width="100%">
      <tr>
        <td width="13%" align="center"><p align="center"><a href="#Begin"><img
        src="../../images/ButtonT.gif" alt="Begin van de pagina" border="0" width="26" height="26"
        align="left"></a></td>
        <td width="75%" align="center"><hr>
        </td>
        <td width="12%" align="center"><p align="center"><a href="object1b.htm#2"><img
        src="../../images/ButtonR.gif" alt="Verder" align="right" width="26" height="26"
        border="0"></a></td>
      </tr>
    </table>
    </td>
  </tr>
</table>
</body>
</html>
