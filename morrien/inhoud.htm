<html>

<head>
<title>Morriën</title>
<meta NAME="etcl.editor" CONTENT="Hans Tisseur">
<meta NAME="etcl.revised" CONTENT="20021010">
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css
"></head>

<body> 

<table border="0" cellspacing="0" cellpadding="0" width="480">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Adriaan Morriën</td>	     
</td></tr>
</table>

<table border="0" cellspacing="0" cellpadding="11" width="480">
 <tr>
    <td> 
      <h4><b><br>
        ADRIAAN MORRIËN:</b> <b>EEN KLEIN TRIBUUT</b></h4>
      <p>Vanaf zaterdag 5 oktober is in de Leidse universiteitsbibliotheek een 
        mini-tentoonstelling te zien over de schrijver-criticus Adriaan Morriën. 
        Morriën (geboren in Velsen op 5 juni 1912) overleed op 7 juni 2002 in 
        Amsterdam. Als geen ander drukte Morriën een stempel op de Nederlandse 
        literatuur van na de Tweede Wereldoorlog.</p>
      <p>&nbsp;<b><a href="#i">Inleiding</a></b></p>
      <table width="100%" border="0" cellspacing="0" cellpadding="0">
        <tr>
          <td><b><a href="object1.htm#1">omslagen en titelpagina's</a></b></td>
        </tr>
        <tr>
          <td><b><a href="object2.htm#2">foto's</a></b></td>
        </tr>
        <tr>
          <td><b><a href="object3.htm#3">handschriften</a></b></td>
        </tr>
      </table>
      <hr>
      <p align="center"><b>ADRIAAN MORRIËN (1912-2002)</b><a name="i"></a> <br>
        <b>EEN KLEIN TRIBUUT</b></p>
      <p align="left"> Adriaan Morriën was een veelzijdig auteur. Tot zijn werk 
        behoren honderden gedichten, duizenden recensies en tientallen vertalingen. 
        Morriën introduceerde vele jonge Nederlandse en buitenlandse schrijvers 
        (als Hans Lodeizen en Günther Grass) bij een groot publiek. In deze kleine 
        tentoonstelling worden diverse kanten van Morriëns schrijverschap belicht.</p>
      <hr>
      <p align="center"><b>PROZA EN POËZIE</b></p>
      <p align="left"> Adriaan Morriën debuteerde in 1939 met de dichtbundel <i><a href="object1.htm#h">Hartslag</a></i> 
        (Stols, Maastricht). In 1945 verscheen bij verzetsuitgeverij De Bezige 
        Bij, in een oplage van 525 exemplaren, de bundel <i><a href="object1.htm#lu">Luchtalarm</a></i><a href="object1.htm#lu">.</a> 
        De titelpagina van dit prachtig vormgegeven werk vermeldt geen auteur, 
        maar de gedichten werden geschreven door Adriaan Morriën. In 1956 verscheen 
        een ‘lofzang op het vaderschap’, <i><a href="object1.htm#a">Alissa en 
        Adrienne</a></i><a href="object1.htm#a">,</a> de namen van Morriëns beide 
        dochters. Naast de drie Nederlandse drukken (alle drie niet uitverkocht) 
        verscheen ook een Duitse vertaling in 1957. Morriën publiceerde twee maal 
        zijn levensherinneringen in de reeks Privé-domein: <i>Plantage Muidergracht</i> 
        (1988) en <i><a href="object1.htm#ik">Ik heb nu weer de tijd</a> </i>(1996). 
        De springerige stijl in beide boeken lijkt wonderwel bij Morriën te passen.</p>
      <p align="center"><br>
        <br>
        <b>CRITICUS EN INSPIRATOR</b></p>
      <p align="left"> Morriën schreef in meer dan een halve eeuw ruim duizend 
        pagina’s kritieken: over Bloem en Hesse, over Leautaud en uitgeverij Rowohlt 
        en over nog veel meer. In <i>Brood op de plank</i> (Van Oorschot, 1999) 
        werd in twee delen dundruk hieruit een ruime keuze gemaakt. Die twee delen 
        laten niet zien dat Morriën ook een groot ontdekker en inspirator was. 
        Hij zag als een van de eersten het belang van Hans Lodeizen en Jan Hanlo 
        en zorgde ervoor dat hun werk werd uitgegeven. In het tijdschrift <i><a href="object3.htm#l">Literair 
        Paspoort</a></i> (redactie: Adriaan Morriën) en in andere bladen (<i>Het 
        Parool</i>) liet hij vanaf 1946 Nederlanders kennis maken met vele nog 
        onbekende buitenlandse auteurs (Richter, Grass). W.F. Hermans debuteerde 
        als romanschrijver in het tijdschrift <i>Criterium</i> (1945) waarvan 
        Morriën redactiesecretaris was. De verhouding bekoelde later. In 1955 
        publiceerde Morriën <i><a href="object1.htm#g">De gruwelkamer van W.F. 
        Hermans, of Ik moet altijd gelijk hebben</a></i><a href="object1.htm#g">.</a></p>
      <p align="center"><br>
        <br>
        <b>LIEFDE EN EROTIEK</b></p>
      <p align="left"> Morriën schrijft zeldzaam natuurlijk over het menselijk 
        lichaam en over zijn eigen seksualiteit. Waar beschrijvingen van uiterlijkheden, 
        masturbatie en geslachtsactiviteit normaal gesproken snel platvloers worden, 
        slaagt Morriën er in om een fijnzinnige toon te houden. Hij doet dat zowel 
        in zijn gedichten (bijvoorbeeld in de bundel <i><a href="object1.htm#e">Een 
        mooi dik meisje zonder borsten</a></i> (1977)) als in proza (<a href="object1.htm#lo"><i>De 
        Lotus-brieven:</i></a><i> het verslag van een betovering</i> (2001)). 
        Vertalingen zijn soms ook tekenend: <i><a href="object1.htm#het">Het verhaal 
        van O</a></i> van Pauline Réage werd door Morriën vertaald. Het is moeilijk 
        om in het werk van Morriën geen verwijzing te vinden naar de vervoering 
        van de erotiek. ‘Als ik mij moe of ontmoedigd voelde, was alleen al de 
        kus van een vrouw in staat mij nieuwe levenslust te geven’, bekende hij 
        in een interview in 1982.</p>
      <p align="center"><br>
        <br>
        <b>MORRIËN IN HANDSCHRIFT</b></p>
      <p align="left"> Een kijkje in de keuken is zelden onaangenaam. In Morriëns 
        handschrift is hier te zien hoe een kladversie van het gedicht <i><a href="object3.htm#z">De 
        zee is lui geworden</a></i> langzaam verandert. <br>
        Aardig is ook een brief van Morriën uit 1946 aan een dan nog onbekende 
        <a href="object3.htm#ha">Hans van Straten</a> in Nederlands-Indië, die 
        een jaar later medewerker aan het tijdschrift <i><a href="object3.htm#l">Literair 
        Paspoort</a></i> is. <br>
        Ook een kritiek krijgt vaak langzaam vorm, zoals in dit geval op een rekening 
        van Chinees restaurant <a href="object3.htm#go">“Golden Chopsticks”</a> 
        aan de Oude Doelenstraat te Amsterdam.<br>
        <br>
        <a href="object2.htm#2">Foto’s</a> en <a href="object3.htm#3">handschriften</a> 
        voor deze kleine tentoonstelling werden in bruikleen afgestaan door Alissa 
        en Adrienne Morriën te Uithuizen en Uitgeverij Van Oorschot te Amsterdam.<br>
      </p>
      
      </td>
  </tr>

<!--	footer	-->
<table border="0" cellpadding="0" cellspacing="0" width="498">
<tbody><tr>
<td colspan="2" bgcolor="#002E65"><img src="../images/shim.gif" border="0" height="1" width="480"></td>
</tr>
<tr>
<td align="left"><!-- <a href="javascript:history.back(-1);" class="hornav">vorige pagina</a> --></td>
<td align="right"><a class="hornav" href="object1.htm#1">volgende pagina</a></td>
</tr>
</tbody>
</table>
<!--	einde footer	-->

</table>
</body>
</html>

