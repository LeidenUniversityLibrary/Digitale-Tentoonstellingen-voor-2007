<html>

<head>
<title>Kleine publicaties nr. 5 - titel</title>
<meta HTTP-EQUIV="Content-Type" CONTENT="text/html; charset=iso-8859-1">
<meta NAME="etcl.editor" CONTENT="Barbara van de Geer">
<meta NAME="etcl.revised" CONTENT="19991215">
<link rel="STYLESHEET" type="text/css" href="../css/style.css">
<link rel="STYLESHEET" type="text/css" href="../css/default.css
"></head>


<body> 

<table border="0" cellspacing="0" cellpadding="0" width="480">
<tr valign="top">
<td class="small">
<a href="http://www.bibliotheek.universiteitleiden.nl" class="small" target="_top">Bibliotheken</a>
<img border="0" src="../images/slash.jpg" width="3" height="8">
<a href="https://www.bibliotheek.universiteitleiden.nl/bijzondere-collecties/tentoonstellingen" class="small" target="_top">Tentoonstellingen</a>
<img border="0" src="../images/slash.jpg" width="3" height="8"> Mouton & Co.</td>	     
</td></tr>
</table>

<table border="0" cellspacing="0" cellpadding="11" width="480">
<tr>  
    <td><h4>Inleiding</h4>
    <p>In 1983 verhuisde de Universiteitsbibliotheek van het Rapenburg naar nieuwbouw aan de
    Witte Singel, temidden van haar eveneens nieuw gehuisveste gebruikers. In deze situatie
    ontstond het voornemen om de bezoekers door middel van regelmatig wisselende en daarom in
    omvang bescheiden tentoonstellingen permanent te informeren over de rijkdom en
    verscheidenheid van het bibliotheekbezit. Laagdrempeligheid stond daarbij voorop: bij het
    aanvragen en ophalen van zijn boeken moet de gebruiker als vanzelf geconfronteerd worden
    met verrassende doorsnedes uit de collecties. Daarom worden de tentoonstellingen ingericht
    in de Tiele-hal. In deze ruimte is de algemene catalogus opgesteld, bevindt zich de
    algemene studiezaal en verrichten de afdeling Uitleen en de afdeling Bibliografische
    Informatie en Voorlichting hun werk.</p>
    <p>Hieronder volgt een chronologisch overzicht van tentoonstellingen gehouden sinds de
    verhuizing. Er zijn exposities waarin op zichzelf niet bijzondere boeken juist in het
    verband van een gemeenschappelijk thema een zinrijk geheel vormen en daarmee een
    bijzondere 'verzameling', bijvoorbeeld in het geval van Bosnië-Herzegowina en de Islam
    (1996) en Voetstappen in het zand (1997). In andere tentoonstellingen wordt wel degelijk
    bijzonder materiaal getoond: handschriften, kaarten, oude en bijzondere drukken. De omvang
    blijft bescheiden: veelal is gebruik gemaakt van tien tafelvitrines en twee hoge vitrines.
    Binnen deze opzet kunnen topstukken niet getoond worden. Om die reden werd voor de
    prestigieuze jubileumtentoonstelling Goed gezien (1987) dan ook uitgeweken naar het
    Rijksmuseum van Oudheden.</p>
    <p>Veel tentoonstellingen zijn de vrucht van intensieve samenwerking tussen
    bibliotheekmedewerkers en gebruikers. Niet alleen conservatoren en vakreferenten maar ook
    onderzoekers, met hun vaak specifieke expertise, dragen ideeën aan, maken lijsten met
    desiderata, schrijven een inleiding en bijschriften. De definitieve selectie van de
    exponaten en de eindredactie van de tentoonstellingscatalogi (sinds 1988 verschijnend in
    de reeks Kleine publicaties van de Leidse Universiteitsbibliotheek) geschieden onder
    verantwoordelijkheid van de bibliotheek. Deze samenwerking stemt tot tevredenheid; het is
    een manifestatie van de wisselwerking tussen de Universiteit Leiden en haar bibliotheek. </p>
    <p>&nbsp;</td>
  </tr>
</table>
</body>
</html>
